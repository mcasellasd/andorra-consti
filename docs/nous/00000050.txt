El fet d’esmentar en el títol d’aquesta intervenció el Manual Digesti el Tribunal Europeu dels
Drets Humans només vol posar de manifest el llarg procés que, en matèria legislativa, ha
sofert el nostre país, com ho han fet els països del nostre entorn.
Llarg  procés  que  exigeix  que  el  nostre  dret  es  vagi  adaptant  a  les  necessitats  de  cada
moment.
El Manual Digestva ser el primer intent de facilitar una eina per tal que els ciutadans (almenys,
una part d’ells en les circumstàncies d’aquell moment) poguessin conèixer el dret que regia
les seves vides i les institucions del país.
Antoni Fiter i Rossell, al Manual Digest, el 1748, amb l’objectiu de fer un recull d’història, dret
i usos i costums d’Andorra, remarcava també les fonts del dret: el dret comú és el que s’aplica-
va a Andorra, tret que existís una llei pròpia o un costum propi diferent (cf. Llibre 
ii, capítol iv):
“En lo principi de la causa com també en son progrés i definició o sentència, deu
observar lo Jutge lo modo, forma i disposició del dret comú (que és lo que se obser-
va  en  les  Valls  d’Andorra)  menos  en  aquelles  coses  en  què  és  abregat  per  alguna
llei pàtria, contraria consuetut, les quals se deuen observar les primeres.”
Carles Obiols i Taberner, jutge d’apel·lacions i jurista de grandíssim prestigi, deia en una
sentència del 8 de juliol de 1954, amb la voluntat de determinar les normes que havien de
regular les nostres vides en aquell moment, que, en alguns casos, s’havia de considerar inclòs
en les nostres “lleis pàtries” el dret català antic:
“... la influència i vicissituds de certs factors històrics, ..., l’especial importància del
fet geogràfic, sobretot en un país de reduïda extensió i població, la fidelitat a l’es-
perit de les tradicions seculars i la mateixa sobrietat legislativa aconsellada per les
màximes 22 i 23 del Manual Digest, han afavorit la infiltració i persistència a les Valls
d’institucions i principis de l’antic ordenament civil de Catalunya, fins a traduir-se en
una accentuada i vigorosa afinitat jurídica entre ambdós pobles, i d’aquí que s’afirmi
amb sòlid fonament, que la denominació de lleis pàtries emprada per les recopilacions
Francesc BADIA i GOMIS
Del “Manual Digest” 
al Tribunal
d’Estrasburg
XiX JORNADES: DRET ANDORRÀ, ENTRE ELS USOS i COSTUMS i EL CODi: 57-59 (2015)
Societat Andorrana de Ciències, Andorra
DOi: 10.2436/15.0110.20.9  iSBN: 978-99920-61-22-0
57
Dret andorrà, entre els usos i costums i el codi
10.francesc badia:0. Presentaci_  17/4/15  10:23  Página 57

al·ludides  ...  no  solament  comprèn  les  lleis  autòctones,  en  realitat  escasses  i  insufi-
cients, sinó també les més nombroses i completes del dret català, ‘tal com va que-
dar en publicar-se el Decret de Nova Planta, sense que puguin tenir-se en compte
les  lleis  de  caràcter  general  publicades  amb  posterioritat  més  que  en  la  part  què
han estat acceptades’ (Pallerola: El Principado de Andorra, 1912, pág. 183)”.
Molt més tard, la Sala Civil del Tribunal Superior, en una sentència del 8 de gener de 2004,
exposava de manera clara i molt entenedora l’actual sistema de fonts del dret andorrà:
“ ... el sistema de fonts es troba format, en primer terme, per les anomenades lleis
pàtries o pròpies; en segon terme, pel costum, que ha desplaçat en diferents oca-
sions l’aplicació del dret comú ... i, en darrer terme, el dret comú, integrat com deia
Mieres pel dret canònic i el dret romà ... . Així, resulta que el sistema de fonts s’es-
tructura de manera jeràrquica i, per consegüent, esdevé d’aplicació en primer lloc
les normes pròpies o pàtries; en el seu defecte el costum sempre que concorrin els
seus pressupòsits ... i, en darrer lloc, el dret comú, format pel dret canònic i romà,
...”
Sense cap mena de dubte, en l’àmbit civil, el dret comú -és dir, el dret canònic i el dret romà- i
també el dret català antic han estat unes eines útils per a la nostra societat. Ha estat –i encara
és, en gran mesura– el nostre dret.
El pas del temps i, sobre tot, la Constitució de 1993 han convertit el Consell General en un
veritable parlament que legisla en totes les matèries que afecten les nostres vides i les nostres
institucions. Cada dia tenim més normes pròpies o pàtries. És dir, el nostre dret va evolucionant
a partir de lleis que surten d’un parlament democràtic.
Però, en l’àmbit civil, aquestes normes pròpiesconviuen amb normes de dret català antic i de
dret comú, fins i tot normes consuetudinàries. Sovint resulta difícil –fins i tot pels professionals
del dret– determinar amb certesa quina norma serà aplicable a un cas concret. 
Una  sistematització  del  nostre  dret  civil  permetria  no  tan  sols  evitar  els  dubtes  que  hem
esmentat sinó també que els ciutadans tinguin més facilitat per conèixer el dret. En definitiva,
donaria més seguretat jurídica.
La seguretat jurídica exigeix no tan sols conèixer el sistema de fonts del dret sinó també el
dret mateix. i avui resulta difícil, en alguns casos i sobre tot per persones no expertes, conèixer
aquest dret.
D’altra banda, el dret comú i el dret català antic han estat sovint interpretats –m’atreviria a dir
que, en algun cas, fins i tot evolucionats– per la jurisprudència dels tribunals civils. Ha estat la
jurisprudència que, durant molts anys i amb la voluntat d’adaptar un dret previst, en alguns
casos, per a situacions superades, ha fet evolucionar el nostre dret civil interpretant-lo i, en
algunes ocasions, donant solucions necessàries. i aquesta solució –que ha estat útil durant
molts anys, tot i que avui ja és difícil de justificar– no aporta tampoc suficient seguretat jurídica.
La solució no pot ser altra que sistematitzar el dret civil. i en aquest punt hi ha juristes que es
pronuncien a favor d’una codificació, de la creació d’un nou dret. D’altres, s’inclinen per la
compilació, és dir, la sistematització del dret avui vigent per facilitar-ne el seu coneixement.
Probablement la solució hauria de contenir una sistematització del dret actual i, també en
part, creació de nou dret per adaptar-lo al temps que vivim. El dret civil andorrà –en aquella
58Dinovenes Jornades de la Societat Andorrana de Ciències 
10.francesc badia:0. Presentaci_  17/4/15  10:23  Página 58

Dret andorrà, entre els usos i costums i el codi
part que deriva del costum, en aquella altra que es desprèn del dret comú i també en aquella
que ha estat legislada pel nostre parlament– constitueix un dret que reflexa el que ha estat la
vida del nostre país. És un dret que –tot i les dificultats per a conèixer-lo del tot– està inte-
rioritzat pels ciutadans en una part important. És un dret –en la seva major part– encara útil
avui i no apareixen raons de pes que justifiquin substituir-lo tot ell per un dret nou.
Per això, la solució és compilar el dret actual –per fer-lo més accessible al coneixement de
tots els ciutadans i per obtenir una seguretat jurídica més important– i aprofitar la compila-
ció per introduir les reformes necessàries –per tant, creant nou dret– per adaptar el dret a
les circumstàncies i a les institucions actuals.
Hem seguit un llarg camí –des del Manual Digesti des de molt abans– fins a incorporar al nostre
ordenament jurídic convenis internacionals, com la Declaració universal de drets humans o el
Conveni europeu de drets humans. Ara cal compilar el dret civil –que és el dret bàsic que
regula la vida dels ciutadans– per obtenir una seguretat jurídica que avui és manifestament
millorable. No cal un dret totalment nou, només l’hem d’actualitzar aprofitant la compilació.
Francesc Badia iGomis
advocat i degà del Col·legi d ́Advocats d ́Andorra
59
10.francesc badia:0. Presentaci_  17/4/15  10:23  Página 59