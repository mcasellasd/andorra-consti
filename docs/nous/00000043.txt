Entre els usos i costums i el codi hi ha les lleis substantives que els Coprínceps han anat fent,
quan era de la seva competència, i que el Consell General promulga d’ençà la Constitució
del 1993. També hi ha hagut, i encara hi ha, la vigència com a dret supletori, si no n’hi ha de
promulgat, del dret civil català anterior al de Nova Planta, del dret canònic i del dret romà.
Per tant, potser no caldria que l’enunciat de les jornades fes la impressió que només hi ha usos
i costums i un possible codi civil futur. Perquè llavors: què s’ha fet fins ara? Com ens hem admi-
nistrat essent un poble sobirà? Són preguntes més aviat retòriques que ja es contesten soles...
Potser és bo, ara i en aquest moment, recordar que els advocats vam haver de treballar més de
quinze anys amb fiscal però sense Codi Penal; amb Tribunal de Corts i sense Tribunal Superior
de Corts (creat de pressa i corrent l’any 1990 pels Senyors per evitar els efectes destructius del
cas Droz-Januzeck al Consell d’Europa i al Tribunal d’Estrasburg), amb una jurisprudència feta
pels mateixos que manaven la policia i que eren, alhora, poder executiu, poder judicial i poder
legislatiu (parlo dels coprínceps i dels seus serveis de llavors). Tot això sense oblidar que a l’an-
tic Tribunal de Corts els advocats, fins a mitjan anyssetanta,només hi podien presentar escrits,
que eren llegits (o no) segons la bona voluntat dels veguers i del jutge d’apel·lacions. Hi havia
dos raonadors, escollits entre els consellers generals, que la llegenda popular erigia en defen-
sorsdels inculpats i que, en realitat sovint no feien gaire cosa més que de convidats de pedra, i
encara si no manifestaven una opinió, teòricament popular, quasi sempre més favorable a les
tesis del tribunal que al mateix inculpat (la darrera execució d’Andorra en fou un exemple ben
trist: el Copríncep Episcopal havia estat coronel castrense del general Franco, llavors ja dicta-
dor, i l’altre copríncep era el mariscal Pétain). Aquells advocats que érem quatre gats podem
testificar sobre la dificultat de la nostra defensa dels inculpats. També podem dir que la manca
de codi penal era quasi sempre a favor dels reus, que es beneficiaven, sovint, de la benevolència
dels qui sabien que allò no s’aguantava per enlloc.
Ara mateix, vint anys després de la Constitució, els batlles, els fiscals, els magistrats i els advocats
Marc FORNÉ i MOLNÉ
Entre els “usos i costums”
i el futur codi, 
hi ha hagut vida...
XiX JORNADES: DRET ANDORRÀ, ENTRE ELS USOS i COSTUMS i EL CODi: 15-17 (2015)
Societat Andorrana de Ciències, Andorra
DOi: 10.2436/15.0110.20.2  iSBN: 978-99920-61-22-0
15
Dret andorrà, entre els usos i costums i el codi
3.marc forne:0. Presentaci_  17/4/15  10:18  Página 15

seguim treballant, per exemple, amb uns codis de procediment i penal ja modificats una colla de
vegades però sense una refosa que integri (tal com fan les edicions franceses) la vigència
temporal de cada article canviat.
Pel que fa al dret privat, malgrat l’enorme complicació de la societat andorrana i la seva pros-
peritat, encara hem de treballar amb un garbuix d’ordinacions esdevingudes lleis, i amb el
BOPA que ja és bisetmanal i va ple de nous tractats internacionals, noves lleis, reglaments,
decrets i disposicions locals i generals que el fan difícil de seguir.  
Fa temps, l’any 1981 a les pàgines de l’Andorra-7, el Dr. Octavi Saltor, que fou magistrat del
T. S. de la Mitra, defensava una compilació de dret privat en l’article del qual faig l’extracte que
ens interessa:
“Per una compilació civil andorrana”
(...) I no solament som deutors del Sr. Obiols els seus companys de Tribunal, sinó tots els qui
administren justícia a Andorra i els que la postulen. Ara bé; una de les aportacions importants
de la jurisprudència del Sr. Obiols ha estat la fixació de les fonts, tan complexes, del Dret Civil
Andorrà, on s’entrellacen fórmules remotes (romanes i medievals) amb moderníssimes institu-
cions i modalitats del Dret Internacional privat, a nivell europeu contemporani. Els judicants de
processos civils andorrans i els qui els promouen o encaminen, saben prou l’amplitud i dificul-
tat del panorama legal aplicable i, que sovint exigeix autèntiques monografies succintes per a
les qüestions debatudes en les resolucions que clouen els processos.
Suggerim per a la sèrie de Monumenta Andorrana i a càrrec de persona competent (Sabater,
Marquès, Fiter, Bartumeu, Mas, Morell, Viñas, etc.) la redacció d’un projecte de Compilació per a
l’aplicació del Dret Civil andorrà vigent. Judicants i defensors ho agrairíem i els andorrans litigants
en foren beneficiats.(Andorra 7, núm. 140. 24/07/81).
Aquesta amplitud i dificultat del panorama legal aplicable, el descrivia l’any 1981, és a dir fa 32
anys, n’Octavi Saltor. Fins ara mateix encara hi ha dues tendències clares sobre si cal fer una
compilació o s’ha d’anar directament a un codi civil.
Ho dic perquè a casa nostra, em refereixo al nostre despatx, fundat pel nostre pare, Antoni
Forné Jou, primer degà del Col·legi d’Advocats d’Andorra, sempre havíem mantingut, ell i nos-
altres dos (Francesc i Marc Forné Molné), una idea unitària a favor d’una compilació de dret civil
i no d’un codi. Ell mateix se sorprenia (metafòricament i divertida) que l’únic lloc dominat en el
qual Napoleó no va imposar un codi civil fou precisament a Andorra, on va ser copríncep, pri-
mer com a cònsol i després com a emperador de França. És clar que hi havia l’altre copríncep,
que, segurament, no ho hauria permès. 
I ho dic també perquè una llarga experiència al Govern em permet de pensar que potser (segur)
que n’hem fet un gra massa, de lleis i més lleis que afecten la vida dels ciutadans. I, sobretot,
permetent reglaments, decrets generals i comunals, i més reglaments que el Govern sovint ni
veu passar i que el Consell General no controla. 
Avui mateix, tal com deia abans, trobem a faltar una refosa del Codi Penal, en la qual hi hagi la
vigència temporal dels articles, cada vegada que el mateix codi ha estat modificat. Molt espe-
cialment per exigència de la totpoderosa Europa, que ens ho fa firmar tot i ens ho fa complir al
peu de la lletra, quan molts dels grans estats europeus no compleixen gran cosa del que els
16
Dinovenes Jornades de la Societat Andorrana de Ciències 
3.marc forne:0. Presentaci_  17/4/15  10:18  Página 16

Dret andorrà, entre els usos i costums i el codi
manen o del que firmen. Tot en aplicació de la coneguda teoria de Romanones, que deia que
tu(el parlament) podies fer les lleis, però jo(el ministre o el director general) em reservava els
reglaments, i el que manava era jo. I això és d’especial aplicació als convenis internacionals fir-
mats, per exemple, entre Espanya, Andorra i França. A casa nostra es compleixen escrupolosa-
ment (sobretot pel que fa al treball dels espanyols i francesos a Andorra); a l’Estat veí del sud qual-
sevol funcionari pot dir a un andorrà que vol buscar feina a Espanya, i que presenta el nostre
meravellós conveni Trilateral, que com que ell no té cap reglamento que li parli de cap conveni
(superior a les mateixes lleis de l’Estat, així ens ho han dit...), “au vés a la cua dels no-comunitaris!
I espera’t de tres a sis mesos, anant bé...!“
Malgrat això, i tenint-ho molt en compte, ara seria partidari d’un codi civil andorrà, sempre que
no es fes copiant (malament) ni el francès ni l’espanyol, entre d’altres raons per allò que he
escrit abans. Que s’inspirés en la llarga tradició andorrana que ve del dret romà (després del
qual, deia sovint el meu pare, no s’havia inventat quasi res). Que es fes amb l’imperatiu de sim-
plificar els tràmits que els ciutadans han de patir i els funcionaris també han de patir i aplicar,
encara que els compliqui la feina absurdament.
Aquest és un dels grans reptes de qualsevol treball de redacció d’una llei i, molt més, si es parla
de fer un codi civil d’Andorra. Podem i hem de voler fer-ho tot amb la idea posada en la simpli-
ficació de l’administració, molt especialment l’administració de la Justícia. I també fugint de
l’actual diferència de filosofies, corrents d’opinió, experts i formes de redacció que tenen les
nostres lleis.
Si és cert, tal com sembla, que s’ha inventat ben poca cosa després de Justinià, podem seguir
mantenint la bondat del dret romà, adaptat a les coses dels nostres temps i ser capdavanters
en un codi civil del segle 
xxIa Europa.
Potser caldrà que sigui el Col·legi d’Advocats d’Andorra qui apadrini la idea, la concreti i suggereixi
la base de l’enorme treball que s’haurà de fer.
Marc Forné iMolné
advocat i excap de Govern
17
3.marc forne:0. Presentaci_  17/4/15  10:18  Página 17