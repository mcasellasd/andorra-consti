Si els homes som fills dels nostres propis actes, els pobles són fills de la
seva història, i Andorra és un país amb una història molt definida, marcada
per un fet que jurídicament és molt i molt transcendent: és un país que ha
tingut  la  sobirania  compartida.  Els  juristes  saben  que  totes  aquelles  situa-
cions  de  comunitat  són  especialment  conflictives,  especialment  difícils  de
regular, però de vegades els efectes reflexos de les situacions són inversem-
blants, i jo n’estic absolutament convençut, que si Andorra ha conservat la
seva independència durant tants de segles al costat de dos estats gegantins
europeus, que són França i Espanya, és perquè la sobirania era compartida,
és  a  dir,  si  això  hagués  estat  només  del  comte  de  Foix,  doncs  estaria  a
França des de fa temps, si hagués estat només del bisbe d’Urgell, ja estaria 
a Espanya fa temps. La situació de sobirania compartida va marcar extraor-
dinàriament la possibilitat de subsistència d’aquesta vall pirinenca. Llavors,
és clar, és evident una cosa que tampoc a vostès se’ls oculta: el 1789 hi ha la
Revolució  Francesa,  de  l’Antic  Règim  es  passa  doncs  a  un  règim  liberal;
després hi ha la revolució democràtica, el 1848 l’ampliació de la participa-
ció del subjecte protagonista de la història, que és el poble, i Andorra que-
Dret constitucional
Tradició i Constitució a Andorra
Joan Josep López Burniol
Notari
95

dava sempre igual, passaven els segles i Andorra estava igual. Fa cinc anys,
no  diria  jo  de  cap  manera  que  les  velles  institucions  no  fossin  democràti-
ques, però l’organització del poder i la detenció de la sobirania corresponia
als  coprínceps,  cosa  que  era  insostenible  en  un  món  modern.  Llavors  els
sectors més sensibles de la societat andorrana van sentir ja d’una manera pe-
remptòria la necessitat d’impulsar l’esforç constitucional, les circumstàncies
van  ser  en  un  determinat  moment  propícies  i  ens  vam  trobar  doncs  que
efectivament Andorra té la seva Constitució. Per valorar la necessitat d’un
tribunal constitucional tindríem de fer unes consideracions, perquè, és clar,
molts il·lustres andorrans em consta que podien fer-se càrrec perfectament
de  la  necessitat  del  fet  constitucional,  però  qüestionaven  la  necessitat  que
una societat reduïda hagués de carregar una estructura que podia semblar
innecessària, com era la del Tribunal Constitucional. Això ens planteja la
primera qüestió: era necessari que a Andorra la Constitució configurés una
figura  independent,  com  és  el  Tribunal  Constitucional?  Això  ens  exigeix  
recordar  algunes  idees  molt  sabudes,  i  en  què  per  tant  no  insistiré  massa.
L’home és un ser social, l’ordre és una necessitat social; aquest ordre suposa
dues exigències: la de donar a cadascú el seu i d’organitzar la convivència 
—el dret té una voluntat no solament de justícia sinó també d’organitza-
ció— i tot aquest fenomen, tot aquest pla vinculant de convivència en la
justícia, descansa en una llei que és emanació de la voluntat general. Això és
així.  La  llei  amb  emanació  de  voluntat  general  és  la  peça  mestra  sobre  la
qual  descansa  qualsevol  organització  que  sigui  socialment  vinculant.  Ara
bé, Andorra és una societat que té unes característiques especials. Vostès re-
cordin, grosso modo, que la realitat andorrana està configurada pel fet de que
hi ha uns ciutadans andorrans en els quals descansa la sobirania, els ha estat
traspassada, i hi ha també una població molt àmplia, molt més àmplia pot-
ser  que  la  dels  mateixos  andorrans  que  viuen  en  aquell  indret.  Aleshores
d’entrada no sembla eixelebrada la idea que tingui d’haver-hi un últim filtre
de control d’aquelles disposicions que emanen del poder legislatiu, perquè
han de ser aplicades en un àmbit personal molt més ampli que aquell del
qual han sorgit.
Això, que és un fenomen que jo els he volgut dir d’una manera palesa, tal
com jo el veig, i que pot ser doncs que no sigui compartit i alguns considerin
que no és així, marca d’una manera específica, des del meu punt de vista, la
realitat andorrana, però per altra banda Andorra no és aliena a la realitat de
tots els països del seu entorn, i per tant tenim de fer algunes reflexions en-
torn a per què van sorgir en un determinar moment de la història del pensa-
ment  jurídic  els  tribunals  constitucionals.  Tots  els  llibres  que  tracten  d’a-
96

quest tema en el fons es posen d’acord que, després de la revolució liberal i
després de la revolució democràtica, aquella ampliació del subjecte protago-
nista  de  la  història  s’ha  consumat:  la  sobirania  descansa  en  la  totalitat  de  
la població, i a través dels seus representants escollits que conformen el par-
lament fa les lleis, i aquestes lleis són normes jurídiques de caràcter gene-
ral. Ara bé, en ocasions aquest legislatiu entra en una crisi profunda, perquè,
en el fons, és l’executiu el que d’alguna manera, a través de majories absolu-
tes prolongades durant molt i molt temps, fa prevaldre la seva voluntat. El
parlament passa a ser només pràcticament una cambra de ressonància. És el
fenomen que els italians en diuen: la contractualizzazione; s’arriba a uns mo-
ments, no ens enganyem, en què els partits polítics oligàrquics —en mans
d’una minoria de gent que els dirigeix prolongadament al llarg del temps,
amb una renovació purament endogàmica, amb una falta de permeabilitat
considerable respecte a la realitat social, com deien els italians que són els
que ho van estudiar més a fons, així en tota l’etapa que va estar la demo-
cràcia cristiana prolongadament en l’exercici del poder— arriben fins i tot 
al  repartiment  contractual  de  l’estat:  aquesta  cadena  de  televisió  és  per  a  
tu, aquesta cadena de televisió és per a mi, aquesta àrea d’influència és meva,
aquesta àrea d’influència és teva; aleshores hi ha una crisi profunda del par-
lamentarisme, hi ha un repartiment contractual del poder. Aquestes histò-
ries no són d’ara, Oriu ja ho havia dit, Jellineck ja ho havia vist, Kelsen ho
descriu; aleshores, quina és la reacció enfront d’això?: hi ha d’haver un me-
canisme de control. Llavors només hi ha dos sistemes: el sistema americà o el
sistema  europeu  continental.  El  sistema  americà,  quin  és?:  la  Constitució
per damunt de tot, i la dimensió constitucional es pot trobar en tots els liti-
gis i no requereix un procediment especial, ni un òrgan especial; les qües-
tions  de  constitucionalitat  és  clar  que  existeixen  als  Estats  Units,  però  les  
dirimeixen dintre dels procediments ordinaris sense necessitat d’una juris-
dicció  especial.  En  canvi,  a  Europa  això  no  ha  estat  així,  i  a  Europa  s’ha  
creat un tribunal constitucional; en llegeixo una definició qualsevol, ni mi-
llor ni pitjor que qualsevol altra: «és una jurisdicció creada per conèixer espe-
cialment i exclusivament en matèria del contenciós constitucional, està fora
de l’aparell jurisdiccional ordinari i és independent, tant d’aquest, com dels
poders públics». En realitat qui ho va configurar, com vostès saben, és Kel-
sen, amb els seus treballs sobre la Constitució austríaca, van ser Txecoslovà-
quia, Àustria, i l’Espanya republicana; l’Espanya republicana va ser pionera
en matèria de tribunals constitucionals; vostès saben que justament amb re-
lació  a  Catalunya  el  Tribunal  de  Garanties  Constitucionals,  que  així  se’n
deia, va resoldre precisament un plet d’una transcendència extraordinària, 
97

el de la constitucionalitat de la Llei de contractes de conreu, l’any 1934, i
s’ha de recordar com a element anecdòtic que, el recurs d’anticonstitucio-
nalitat contra la Llei de contractes de conreu, qui el va presentar no va ser 
el Govern central de Madrid, sinó un grup polític català, la Lliga. Llavors 
la sentència va ser la que va ser, i en definitiva doncs els fets del 6 d’octubre
de  l’any  34  van  ser  conseqüència,  en  part,  de  com  s’havien  desenvolupat
aquests fets. Bé, abans de la Guerra Civil a Espanya hi havia hagut doncs un
tribunal constitucional.
Ara bé, per quina raó Europa ha creat aquest sistema que d’entrada po-
dríem dir que és més complicat que l’americà?, perquè tots podem pensar:
és  cert  que  hi  ha  una  constitució,  una  constitució  que  és  un  pacte  social.
L’actual president del Tribunal Constitucional d’Andorra, el professor Mi-
guel  Angel  Aparicio,  en  la  presentació  de  la  jurisprudència  constitucional
andorrana de l’últim any ho especificava d’una manera especialment forta:
la constitució no és només un repertori de drets fonamentals, la constitució
és també un pacte social, que és l’acord sobre el qual descansa aquesta con-
venció, tota l’estructura de l’estat. Doncs bé, és cert que hi ha una constitu-
ció  i  totes  les  lleis  s’han  d’acomodar  a  aquesta  constitució  pactada,  de  la
qual totes reben la seva força. Ara bé, per quina raó hi ha d’haver un proce-
diment i un tribunal especials?, i per quina raó això no es fa dintre del pro-
cediment normal i de la jurisdicció normal? A Europa tradicionalment s’ha
fet així per algunes raons: en primer lloc, no hi ha hagut confiança en els
jutges ordinaris: això és molt perceptible, per exemple, en la realitat italiana
posterior a 1947, és extraordinàriament perceptible en la realitat espanyo-
la posterior a 1975, en definitiva pensin vostès que les coses no són mai per-
què  sí;  per  què  a  Espanya  es  regula  el  recurs  d’empara  d’una  manera  tan
àmplia, tan generosa? Doncs senzillament per possibilitar que els ciutadans
poguessin, d’alguna manera, aconseguir l’aplicació de les normes constitu-
cionals que moltes vegades els jutges directament no aplicarien. Llavors hi
ha  una  desconfiança  respecte  als  jutges.  Per  altra  banda  a  Europa  es  pro-
dueix un fenomen, que és que no hi ha aquella valoració sacramental que
els  americans  fan  de  la  constitució.  A  Europa  la  constitució  es  considera
com quelcom de sobreposat que en definitiva no incideix en el sentit popu-
lar d’una manera directa, en els interessos i en els drets de les persones. Així
com per als americans, que partien de zero, la constitució era l’element fo-
namental, i tenen en la seva mentalitat la idea que les lleis sempre s’han d’a-
comodar  a  la  constitució,  de  fet  amb  la  mentalitat  europea  l’element  fo-
namental  és  la  llei  i  no  la  constitució.  I  això  té  una  explicació  històrica
profunda, perquè en el fons quan es passa de l’Antic Règim al règim liberal,
98

la gran preocupació era la d’igualar tots els ciutadans a través de l’aplicació
de la llei igual per a tots: és la llei, que a tots ens iguala, és la llei, que a tots
ens fa lliures. Pensin aquells que són del nostre ofici, que són advocats, en
fins i tot l’extraordinària limitació del recurs contenciós com a últim recurs
davant  del  Tribunal  Suprem,  per  què?:  per  evitar  la  possibilitat  que  amb
una exacerbació d’aquest recurs s’arribés a aplicacions desiguals de les nor-
mes jurídiques. Llavors per aquesta raó a Europa preval la idea del tribunal
constitucional, que és una jurisdicció especial, amb un procediment espe-
cial. Ara bé, hi han inconvenients, hi han hagut crítiques? Sí, es diu des d’u-
na banda: és que el fet que hi hagi un tribunal constitucional és incompati-
ble  amb  la  sobirania  del  parlament.  Què  és  això,  que  una  peça  aliena  al
parlament,  que  no  sorgeix  directament  de  la  sobirania  popular,  pugui  es-
menar la plana a una disposició del parlament, què és això? Llavors en Kel-
sen respon que la legislació està absolutament subordinada a la constitució
—són paraules d’ell— per la qual cosa si es continua afirmant la compati-
bilitat de la justícia constitucional amb la sobirania del legislador, és sim-
plement per dissimular el desig del poder polític, que s’expressa en l’òrgan
legislatiu, de no deixar-se limitar per les normes de la constitució. Ha d’ha-
ver-hi algú que apliqui la constitució per sobre dels desitjos del poder polí-
tic, que legislant de manera sobirana podria infringir-la. Per altra banda es
diu:  però  infringeix  la  separació  de  poders,  perquè  si  llavors  el  tribunal
constitucional  resol,  el  que  fa  és  legislar;  i  Kelsen,  tots  ho  saben,  diu:  no,
s’ha de pensar que el tribunal constitucional només fa de legislador negatiu,
el tribunal constitucional només té, diguem-ne, una facultat obstativa res-
pecte a una norma jurídica, no té una facultat de caràcter creador; per tant,
no s’infringeix la sacrosanta divisió de poders. Llavors, per aquesta raó, el
tribunal constitucional, aquest òrgan jurisdiccional especial amb un proce-
diment especial, es consagra a Europa i preval sobre el sistema americà. El
sistema americà s’havia intentat aplicar a Europa, a principis de segle, con-
cretament a França i després a la República de Weimar, i va fracassar, és a
dir, a Europa hi ha hagut fracàs del sistema americà de control de constitu-
cionalitat i aquesta és la raó perquè Kelsen configura el sistema que tots co-
neixen. Andorra és un país europeu petit però amb absolutament les matei-
xes estructures, les mateixes necessitats, i m’atreviria a dir que les mateixes
mancances que un país europeu de més gran extensió i, per tant, lògic era, i
sobretot em permetria recordar-los a vostès l’especialitat que els he dit ante-
riorment, al començament de la meva exposició: el fet que a Andorra no hi
ha una coincidència entre la població que deté la sobirania política i tota la
població a la qual la legislació que emana d’aquest òrgan legislatiu s’aplica, i
99

per tant algun mecanisme de control resulta especialment aconsellable. Al-
gun mecanisme de control que no sigui la jurisdicció ordinària i que no si-
gui pel procediment ordinari.
Llavors en els tractats de dret constitucional diu: perquè es pugui crear un
tribunal constitucional, perquè mitjançant un procediment especial es pu-
gui valorar l’adequació a la constitució de les lleis i emprar l’aplicació dels
drets fonamentals als ciutadans, és necessari que es donin unes determinades
circumstàncies de caràcter tècnic i de caràcter objectiu, i la pregunta que ens
tenim de fer és aquesta: aquestes circumstàncies, aquests requisits, s’acom-
pleixen a Andorra? En primer lloc els autors diuen: és necessari que hi hagi
un text institucional i jurídic particular, que hi hagi un règim parlamentari i
que hi hagi una dualitat o pluralitat de jurisdiccions; el primer el veiem tots
clar, ha d’haver-hi un règim parlamentari (si no hi ha un règim parlamen-
tari, quin sentit té un tribunal constitucional?), i el de la pluralitat de juris-
diccions; en el fons aquí sí que es fa referència a una qüestió purament tècni-
ca:  com  vostès  saben  en  el  sistema  americà  no  hi  ha  una  pluralitat  de
jurisdiccions, només hi ha una jurisdicció, cosa que vol dir que les qüestions
de constitucionalitat que afloren dintre d’aquesta jurisdicció al final, quan
es resolen, a dalt de tot tenen una unitat aplicable a tot el sistema; en canvi,
amb els sistemes europeus on hi ha pluralitat de jurisdiccions, si es desenvo-
lupessin les qüestions de constitucionalitat dintre de cada jurisdicció, al final
els  principis  constitucionals  serien  interpretats  de  manera  diversa,  segons
cada  jurisdicció.  Llavors,  perquè  tingui  sentit  especialment  un  tribunal
constitucional, és necessari que hi hagi pluralitat de jurisdiccions i tots sa-
bem que a Andorra n’hi ha. En segon lloc és necessari que hi hagi un estatut
constitucional  (la  justícia  constitucional  es  confia  a  un  tribunal  constitu-
cional,  diu  Kelsen,  independent  de  qualsevol  altra  autoritat  estatal)  i  això
efectivament és així a Andorra. La condició d’aquesta independència és l’e-
xistència d’un estatut constitucional del tribunal que en defineixi l’organit-
zació, el funcionament i les atribucions, col·locant-los fora de la possibilitat
d’intervenció dels poders públics que el tribunal està encarregat de contro-
lar; això suposa la inclusió de les disposicions necessàries en la mateixa cons-
titució, per assegurar-ne l’autonomia estatutària, administrativa i financera,
d’una manera que respectuosament observa l’Estat andorrà; tot aquest esta-
tut és respectat d’una manera absolutament exemplar. En tercer lloc és ne-
cessari que hi hagi un monopoli del contenciós constitucional, i també es
dóna: la decisió respecte a la constitucionalitat de les lleis és absolutament
exclusiva del Tribunal Constitucional, i aquesta, això sí que ho voldria re-
marcar perquè m’interessa molt especialment, és la raó fonamental de l’e-
100

xistència d’un tribunal constitucional, la decisió respecte a la constituciona-
litat de les lleis; és a dir, les altres funcions que el tribunal pot tenir conferi-
des, com per exemple, el recurs d’empara, són facultats que poden resultar
aconsellables en unes determinades circumstàncies de temps i de lloc, amb
unes determinades limitacions, però que no integren de manera substancial
o essencial el contingut de les funcions d’un tribunal constitucional. Suposo
que els que estan més propers a l’entrellat de la realitat andorrana ja ente-
nen que faig referència al fet que per mi les limitacions ben establertes, dis-
cutibles d’una manera o d’altra, respecte a la possibilitat del recurs d’empa-
ra,  són  absolutament  justificades  i  que  de  cap  manera  aprovo  la  realitat  
actual espanyola d’una proliferació del recurs d’empara absolutament injus-
tificable, que al final el que suposa és una erosió de la jurisdicció ordinària. 
Per altra banda, és necessària una designació dels jutges no magistrats per
autoritats o institucions polítiques. En aquest punt sí que el Tribunal Cons-
titucional andorrà té una peculiaritat de què jo vull parlar i que jo crec que
per la seva banda la Constitució va ser extraordinàriament sàvia recollint-la:
el nomenament dels membres del Tribunal. Dos d’ells —són quatre, com
després veurem— són escollits pel Consell, és a dir, pel parlament andorrà, i
els altres dos són escollits un pel copríncep francès i un altre pel copríncep
episcopal. D’alguna manera que segurament no és molt rigorosa —si volen
vostès és metafòrica, però jo crec que és suficientment expressiva— potser el
residu últim de l’antiga sobirania que tenien els coprínceps està en la pos-
sibilitat de designar els dos membres del Tribunal Constitucional, i en de-
finitiva en el món del dret, com en qualsevol qüestió de la vida, no hi han
actes gratuïts. Per què la Constitució ho va fer d’aquesta manera?, per què
dos  dels  membres  del  Tribunal  Constitucional  andorrà  no  són  designats  
pel Consell, i són designats pels coprínceps? Doncs perquè ateses les espe-
cials circumstàncies, d’història, de població, d’exercici actiu de la ciutadania
andorrana, potser cal designar dues persones que no són de cap manera de-
pendents, que no han estat nomenats pel Consell, que tenen d’alguna ma-
nera una posició no més independent, ni millor, ni pitjor, sinó senzillament
diferent,  per  valorar  les  qüestions  que  se  sotmeten  a  la  seva  consideració.
Crec que és altament positiu i que pot ser molt útil, atesa l’especial configu-
ració de la realitat andorrana. Per altra banda és necessari que es doni una
autèntica jurisdicció, i Andorra és així. El Tribunal Constitucional fa justí-
cia amb autoritat de cosa jutjada, i les declaracions de constitucionalitat po-
den desembocar en anul·lacions amb efectes erga omnes. Quan el Tribunal
només pot tornar la llei al Consell, però sense poder anul·lar-la, no estem
davant d’una veritable jurisdicció: aquí no es pot arribar a l’anul·lació de la
101

llei, és només un retorn. Per altra banda és una jurisdicció fora de l’aparell
jurisdiccional de l’Estat. Aquest punt és tan escrupolosament respectat en 
la Constitució andorrana que fins i tot té la seva plasmació en un aspecte 
tan  secundari,  però  no  per  això  menys  il·lustratiu,  com  és  el  pressupost.
L’assignació del Tribunal Constitucional està absolutament separada de les
assignacions de l’Administració de justícia. A més a més, li ha estat atribuït
el control central, que és el de la constitucionalitat de les lleis, el control abs-
tracte de la norma i el control concret, mitjançant el procediment establert 
a aquest efecte.
És evident —amb aquest punt sí que m’agradaria fer un incís— fent re-
ferència al Tribunal Constitucional andorrà que està configurat d’una ma-
nera exquisidament respectuosa envers el model de la justícia constitucional
europea; jo diria que es pot començar a veure ja per les sentències que inte-
gren la seva jurisprudència que ha complert d’una manera molt escrupolosa
una obligació que a tots els països el tribunal, la legislació, imposa als tribu-
nals constitucionals: no entrar mai en un control de la racionalitat, de l’acció
legislativa. Un tribunal constitucional té un rol molt més limitat del que la
gent es pensa, el tribunal constitucional en el fons només té la funció de de-
clarar que una norma s’adapta o no s’adapta a la constitució, com a nucli es-
sencial de la seva funció, i mai, en cap moment, té de fer valoracions de tipus
de racionalitat legislativa. El parlament és sobirà, el parlament representa els
interessos i la voluntat popular. El tribunal constitucional en aquest punt de
la racionalitat no hi té cap dret, s’ha de ser d’una escrupolosa exigència en
aquest punt. Llavors, la Constitució d’Andorra, d’acord amb el seu entorn
històric i sociològic, d’acord amb els precedents, va configurar el Tribunal
Constitucional com aquest mecanisme de control, d’acord amb els principis
bàsics instrumentats per la legislació comparada. Llavors, quan jo redactava
aquestes notes pensava: bé, si les necessitats eren les mateixes, a escala més
reduïda, si els mecanismes jurídics estructurats són els mateixos, les possibi-
litats de derivació ulterior possiblement també seran les mateixes; quins són
per  tant  els  perills  que  pot  tenir  el  Tribunal  Constitucional  andorrà?  Bé
doncs els perills poden ser perfectament els mateixos que en un altre tribu-
nal constitucional: el pas del control de la constitucionalitat de les lleis al
control de la seva aplicació. Aquest és un punt extraordinàriament impor-
tant i torna a incidir en el que deia —i em disculparan que sigui tan obsessi-
vament reiteratiu. El tribunal constitucional no és més que el que és: con-
trola  la  constitucionalitat  de  les  lleis,  però  no  en  controla  l’aplicació
concreta, tret que s’infringeixin els drets fonamentals; si no és així la qüestió
correspon  únicament  i  exclusivament  a  la  jurisdicció  ordinària.  En  segon
102

terme, el recurs d’empara l’admet el dret andorrà; del recurs d’empara saben
vostès, si han tingut la curiositat de llegir la Constitució, que se’n distingei-
xen dos supòsits, contra els actes i resolucions o disposicions del Consell Ge-
neral  sense  força  de  llei,  i  després  en  tots  aquells  supòsits  en  els  quals  la  
forma de protecció jurisdiccional dels drets correspon als tribunals ordinaris
a través d’un procediment especial de l’article 41, però acabat aquest proce-
diment hi ha la possibilitat d’acudir al Ministeri Fiscal, perquè aquest obri la
porta del recurs d’empara, és a dir, a Andorra la Constitució —m’imagino,
no ho sé perquè jo no hi era entre els que van redactar-la, però m’imagino
que per l’experiència espanyola tremenda de la proliferació excessiva del re-
curs d’empara— ja va introduir aquest filtre que estableix que sigui el Mi-
nisteri Fiscal el que té la clau de la interposició o no interposició del recurs
d’empara. Vostès saben que en aquests moments a Andorra s’està qüestio-
nant aquest punt. Jo no n’haig de dir res precisament atesa la meva condició
de magistrat del Tribunal Constitucional, respecte a com s’ha de resoldre
aquest problema, el que sí que em puc permetre de dir —en termes generals,
perquè és el que em diria amb referència a qualsevol país, i per altra banda ja
ho he dit anteriorment— és que el nucli fonamental de l’acció del Tribunal
Constitucional és el control de la constitucionalitat de les lleis, i que el re-
curs d’empara benvingut sigui i és necessari, però la seva modulació restric-
tiva  per  algun  procediment  que  ofereix  garanties  és  també  absolutament  
raonable;  el  que  no  pot  ser  és  arribar  a  una  situació  d’inflació  del  recurs
d’empara que desvirtuï les actuacions de la jurisdicció ordinària i arribi a si-
tuacions de conflicte com les que s’han produït, per exemple, a Espanya.
L’únic que em permetran —i acabaria ja aquí la meva exposició— és que
els recordi que actualment la Constitució andorrana preveu aquests procedi-
ments. El procés directe de constitucionalitat contra lleis, decrets legislatius
i reglament del Consell General i el procés incidental de constitucionalitat
instat per la jurisdicció ordinària, són els dos punts fonamentals del Tribu-
nal Constitucional. Però, no es facin il·lusions, el segon procediment —no
parlo tant sols d’Andorra— no ha funcionat pràcticament enlloc. En tercer
lloc, el procediment de control previ de constitucionalitat dels tractats inter-
nacionals. En quart lloc, el procediment de dictamen previ d’adequació a la
Constitució de les lleis instat pels coprínceps. En cinquè lloc, el conflicte de
competències constitucionals entre el Consell General i el Govern com a òr-
gans generals de l’Estat i els comuns com a òrgans de les parròquies o d’a-
quests darrers entre si. Jo que tinc una certa afició a la història i tinc una 
certa vocació comparativa, quan veig els conflictes de competència que es
produeixen en la realitat andorrana i reflexiono una mica comparant amb 
103

situacions similars de la realitat espanyola, penso que, efectivament, els fe-
nòmens  es  repeteixen.  Mirin  vostès,  crear  un  estat  és  molt  difícil,  perquè  
és  tracta  d’atribuir  a  un  òrgan  unitari  per  a  tot  l’àmbit  de  l’estat  unes  fa-
cultats  que  comporten  una  disminució  de  les  que,  en  un  determinat  mo-
ment, eren assumides pel que en podríem dir les corporacions locals. Llavors
tot procés de creació d’un estat, o si em permeten després posaré l’exemple
d’una comunitat autònoma, comporta aquests problemes de competències.
Segurament m’estic perdent, els en posaré un exemple i callo: el problema
existent al País Basc, que va provocar, per exemple, en un determinat mo-
ment històric, la defenestració d’en Garaicoetxea, no es pensin vostès que va
ser només un problema de tipus personal, o un problema de crisi interna del
PNB, el que passa és que al País Basc les competències de les diputacions 
forals  són  extraordinàriament  fortes;  per  exemple,  l’administració  fiscal  
descansa en les diputacions forals, és a dir, són les diputacions forals les que
fan el seu paper segellat, fan les lletres de canvi, són les que tenen les seves fi-
nances; quan en un determinat moment el senyor Garaicoetxea es pren se-
riosament la voluntat de crear un govern de Vitòria que tingués competèn-
cies en aquestes matèries, és quan salten els, diguem-ne, organismes locals
existents allà i posen unes objeccions serioses que desemboquen on desem-
boquen, i la situació es manté. Doncs bé, en tots els àmbits es produeix sem-
pre el mateix; si no hi han excepcions, les realitats històriques en cada mo-
ment són si fa no fa molt semblants, per tant, jo tinc la sensació, i és bo, i
serà fecund, i serà fèrtil, que a Andorra de problemes de competència n’hi
haurà molts, perquè a Andorra l’estat, d’alguna manera, s’està fent. Conflic-
te positiu i negatiu de competències constitucionals, entre els coprínceps, el
Consell  General,  el  Consell  Superior  de  Justícia  i  el  Govern,  i  el  recurs
d’empara.
Acabo: mirin vostès, una altra cosa de què estic absolutament convençut
és que en la vida de les persones, i en la vida dels pobles, no hi han solucions
de continuïtat, la vida segueix sempre sent més o menys la mateixa, va evo-
lucionant; per tant, diria, es pot parlar d’Andorra abans i després de la Cons-
titució? Jo diria que no, jo diria que Andorra era un país, era una vall piri-
nenca  que  va  ser  molt  afortunada  en  la  seva  història,  va  conservar  la  seva
independència per la seva peculiar estructura jurídica, que tenia unes insti-
tucions que funcionaven amb discreció i que tenien unes certes característi-
ques de democràcia, que eren institucions anteriors, evidentment, a la revo-
lució liberal, que en un determinat moment no es podia mantenir aquest
marc i calia fer el pas d’estructurar jurídicament un sistema d’ordenació de
la realitat social, concorde amb les exigències del moment històric. Es va fer,
104

es van mantenir, més o menys, els mateixos principis que havien informat la
realitat anterior andorrana, i el resultat final jo crec que és absolutament útil
i absolutament adient. En definitiva, es donen les eines perquè es pugui con-
figurar un estat modern, i un estat no és altra cosa que un sistema de justícia,
un sistema jurídic que busca la justícia dintre d’aquest sistema. El Tribunal
Constitucional, que s’ha fet de forma absolutament semblant al que és el tri-
bunal constitucional dels països del seu entorn, té una missió jo diria que re-
lativament modesta, però d’una certa transcendència.
105