Quan el Sr. Antoni Pol em comunica que és l’hora de la veritat i, doncs, té la deferència de
convidar-me a l’exposició d’una variant del tema que ens ocupa, no puc obviar, en connexió
amb l’actual moment històric, que “dir la veritat és l’objectiu suprem de tota persona que es
preï, que es cartingui, que tingui una mínima ambició intel·lectual. Ara: no és una tasca fàcil. Per
tal d’aconseguir-ho són lícites totes les mentides que siguin necessàries, escaients, útils i con-
venients, ja que, en definitiva, l’objectiu és mentir, mentir sempre i bé, atès que es pot mentir
ben conscientment”, per tant, “res d’inconsciències”: aquest pensament pertany al difunt
escriptor Miquel Bauçà, Bauçà amb ç, no amb la zque ostenta el primer cognom d’un vivent
polític, també balear; en clau personal, servidor és nét d’una cabalera del quart de Fontaneda,
de cal Mitjavila, no amb la chque ostenta el primer cognom d’un evanescent polític valencià,
tot i que la ch és encara escrita i, doncs, formalment defensada per la meva germana Canòlich,
enfront d’almenys tres canòlicsmés, conegudes, una de les quals familiar, que rebutgen la
denominació tradicional. Per tant, normalització i desnormalització lingüística i també correc-
ció i tragicomèdia ortogràfiques. Potser, a la fi, la més gran mentida, en termes dels usos i cos-
tums, sigui l’autoodi, encara que la regressióidentitària, o sigui, la retrotraducció del nom de
pila, demostra que els camins de l’ablació del nomensón inescrutables. Encara cal, doncs, que
Perseu alliberi Andròmeda.
El concepte usos i costumstendeix a ser vague, indeterminat i, a voltes, simplement protocol·lari: en
l’escatocol de bona part de les sentències judicials andorranes, encara s’inclou aquesta marca d’ad-
hesió institucional, de judicial andorranitat, deixant, per tant, invàlids els arguments defensant que,
a partir de la promulgació de la Constitució i malgrat el contingut de l’article 84 [“les lleis tindran en
compte els usos i costums per determinar la competència dels quarts”] aquest tancament laudatori
sigui purament rituari i que llavors no val la pena submergir-se en l’arqueologia jurídica, encara que
sigui gremialment més correcte que l’homus novusfaci un acte de genuflexió semàntica, atès que
proclama, des d’una pretesa formalitat, una repetida observança informal [Luigi Ferrajoli: 2011],
Joan ARGEMÍ i FERRER
El dret andorrà
identitari: 
els usos i costums
XiX JORNADES: DRET ANDORRÀ: ENTRE ELS USOS i COSTUMS i EL CODi: 23-34 (2015)
Societat Andorrana de Ciències, Andorra
DOi: 10.2436/15.0110.20.4  iSBN: 978-99920-61-22-0
23
Dret andorrà, entre els usos i costums i el codi
5. joan arguem:0. Presentaci_  17/4/15  10:20  Página 23

per això, dins de l’àmbit jurídic i resseguint a Ortega y Gasset, caldria diferenciar uns usos forts i
rígids(de compliment necessari), en contraposició a uns usos febles i difusos, els quals vagament
sempre s’han anomenat “usos i costums” en el vestir, en el menjar, en el tracte social ordinari ;
en conseqüència, parlem dels usos fortsassociats al Dret i, doncs, plenament inserits en el llen-
guatge jurídic andorrà, el qual, en el marc de la cultura jurídica del segle 
xxi, per tant, adscrit als
“seixanta andorranismes”, de la segona edició (2007) del Diccionari de la llengua catalanade
l’institut d’Estudis Catalans, mereix que es desfaci un antic equívoc de gènere: l’advocat Ramon
Villeró lloava, l’any 1986, el pronunciament de “moltíssimes resolucions, ajustadíssimes a la
costum, usos i dret de les Valls“ i ho feia en el marc d’una anàlisi sobre “una immemorial cos-
tum” andorrana, amb la qual cosa s’apropava a l’hermafroditisme conceptual del Manual
Digest: “las costums patrias” i, una mica més avall, es parla dels “costums patrios”.
Això no obstant, històricament, els usos i costumsno són una entelèquia discursiva, ni tampoc
una fàcil logomàquia; per això resulta equivocat efectuar un retret a qui defensi o hagi defen-
sat la seva preocupació per la pervivència de les “institucions ancestrals“. Allò ancestralés allò
fonamental, seminal, axial i, en conseqüència, és una forma d’interpretació de l’ecosistema
comunicatiu andorrà,
1
sense que això signifiqui, però, una descodificació ideològica, necessària-
ment reaccionària, del fenomen: quan hom jura o promet que “si així ho feu, bon andorrà sereu”,
no cal esperar un capteniment estrictament tradicionalista,
2
iteratiu en el fons i socialment plau-
sible en la gestió de la política parroquial i/o de més altes o col·laterals responsabilitats. L’an-
dorrà defensor dels usos i costumsno és misoneista en el sentit d’aversió a les novetats o als
canvis,
3
ho és en el sentit de la prevenció que assenyala un fonamental verb descriptiu que més
endavant serà explicat.
El Manual Digest,que, segons Cebrià Baraut, és una recopilació dels usos i costums del Princi-
pat d’Andorra, afirma, en la màxima 20 que cal “seguir los lloables estils dels antipassats, regla
segura per no errar”, un estil, per tant, de neutralitat política i/o d’hàbil silenci administratiu
que ha permès, encara en els temps de la globalització, una raonable explicació dels orígens
del pragmatisme d’una petita comunitat dels Pirineus, que mai ha estat vençuda (absorbida) en
la seva ambició d’existir; en la mesura que el text d’Antoni Fiter apareix com la memòria iden-
titària dels andorrans, és possible, aleshores, trobar una explicació sobre l’ús invocatori de què
actualment gaudeix, i apareix, sobretot, com un mecanisme de submissió ideològica, ja que el
nostre “príncep cristià” andorrà subsisteix, endemés de la seva capacitat per dimensionar els
anhels vitals i/o íntims requeriments de l’andorrà del segle 
xxi, per la seva demostrada eficàcia
en l’exhibició pública d’un cert statu quo; s’utilitza, per tant, com un argument ad verecundiam
(Vega Reñón: 2013), ja que “s’apel·la al respecte que mereix l’opinió d’un autor consagrat, de
fet, els arguments ad remeten a un determinat gènere d’apel·lacions o remissions, a una ins-
tància de la qual s’esperen certes funcions o poders de justificació, acreditació o alguna mena
de recolzament” i, aleshores, s’efectuen constants “invocacions del sentir popular o del pes
d’una tradició”; efectivament, segons el mateix autor, “‘verecundia’ significa modèstia, discre-
ció o respecte. L’’argumentum ad verecundiam’ apel·la a l’actitud de reconeixement que ha
d’inspirar, se suposa, una autoritat legítima o acreditada“; per tant, aquest particular argument
ades fonamenta a “adduir les opinions d’aquells homes que per la seva cultura, eminència,
poder o alguna altra causa, s’han fet un nom i han assentat la seva reputació en l’estima comuna,
24
Dinovenes Jornades de la Societat Andorrana de Ciències 
5. joan arguem:0. Presentaci_  17/4/15  10:20  Página 24

Dret andorrà, entre els usos i costums i el codi
amb alguna mena d’autoritat. Quan hom té reconeguda una determinada dignitat, es considera
una manca de modèstia, per part dels altres, privar-lo, en certa forma, de la mateixa i qüestionar
l’autoritat de la qual està investit ... es considera una insolència que hom formuli i mantingui la
seva pròpia opinió, en contra, doncs, del cabal llegat per l’Antiguitat“. Altrament, gairebé
ningú apel·la al Politard’Antoni Puig, percebut com una mena de seqüela tècnicai, paradoxal-
ment, menys epistèmica[“Anton Puygt: c’est un jurisconsulte improvisé”, segons Pierre Bar-
bier: 1938]; amb tot, en aquest text es pot llegir que “les Valls d’Andorra pels seus usos i cos-
tums” estan més a prop de la codificació catalana (respectuosa amb els usos i costums) que de
la codificació napoleònica (massa procliu a les solucions jurídiques racionals), en definitiva, és el
clàssic debat entre el mos italicusi el mos gallicus,
4
altrament, segons Casimir Casagran Duran,
5
que fou jutge d’apel·lacions d’Andorra, atesa “la identitat de llengua i gairebé ètnica entre les
Valls d’Andorra i el territori de Catalunya, no és gens estrany que la influència catalana en els
costums i en el Dret privat hagi actuat, en tot temps, en forma gairebé absoluta ... la primacia
‘de fet’ del Dret català ve inspirada per la identitat de raça, de llengua i de costums”.
1748, 1763 i... 1774: el catedràtic de la Universitat de Cervera, Joan-Antoni Mujal de
Gibert, afirma en el seu Tratado de la observancia y obediencia que se debe a las leyes: “cos-
tum és allò que l’ús ha aprovat”, és a dir, la viabilitat d’una pràctica socialment verificada,
adaptada, fent una lectura diacrònica, a una economia andorrana autàrquica i llavors amb una
dimensió demogràfica molt escarransida; parlem, doncs, d’uns usos socials que “tenen trans-
cendència jurídica, atès que els seus efectes penetren en el Dret” [Cano Martínez de Velasco:
2008] i que necessiten ésser contrasignats pel consensus communitatis, pel consentiment de
la comunitat, el qual, resseguint Juan Arias Gómez (1966), consolidat i operatiu, esdevé un
element essencial en la introducció del costum, en expressar, doncs, l’animus communitatis
inducendi obligationem, és a dir, “el desig d’obligar-se la comunitat és essencial al dret con-
suetudinari”, però necessita la vulgi adprobatio, l’aprovació del poble, la qual consolida la
vigència del costum, procés sancionat, per tant, pel tacitus consensus populii temporalment
validat pel longum tempus consuetudines: aquest arrelament intern del costum provoca que
“en les escriptures atorgades hi queda buidada el que podríem anomenar l’ànima jurídica de
les valls andorranes, així doncs, per exemple, la profusió de la carta de gràcia té el seu fona-
ment en l’esperit andorrà, que no es resigna, sinó en el darrer extrem, a la pèrdua de la casa
de la terra”.
6
Any 1881, el polític català Valentí Almirall manté que “los andorrans se creuhen forts en lo dret
[lo dret civil d’Andorra se redueix á unas pocas costums] y opino que están en lo cert baix lo
punt de vista de legal. Andorra es una nació independent y son Consell Gª es lo poder suprem.
La autoritat dels co-princeps, segons us i costum, no s’exten mes que á l’administració de justicia
en lo civil y criminal per medi de ses Veguers y Batlles“. 1977, Antoni Sabater i Tomàs va qualifi-
car el Principat d’Andorra com un país caracteritzat per la seva “parvitat legislativa“i gairebé fa
vint anys (1994) considerava que “un petit país, una condició que, sens dubte, posseeix Andor-
ra, necessita juristes, no lleis”. Sobta, però, el desig d’un magistrat professional enfront la des-
cripció històrica, efectuada l’any 1923 pel notari Josep Gramunt: “con todo y lo poco fecunda
que es la actividad legislativa de los Señores de Andorra, no se ha podido llevar a cabo una
recopilación de sus disposiciones“, però, a la fi, el voluntarisme judicial, és a dir, fer allò que
25
5. joan arguem:0. Presentaci_  17/4/15  10:20  Página 25

el tribunal consideri justen contra de les regles processals i de les normes materials és una
psicopatologia com una altra.
En definitiva, els usos i costums andorrans expressen la conjuminació d’uns determinats
capteniments socialment juridificats, amb una doble funció, a l’ensems reguladora i supletòria
de la llei escrita, tot i que la nova realitat social comporta una inevitable confrontació entre la
tecnéi l’epistemé, d’alguna manera, entre el voluntarisme i la racionalitat: “ésser andorrà sig-
nifica, en primer lloc, defensar els usos i costums. Mentre els conservarem, conservarem Andor-
ra. El dia que els usos i costums estiguin per terra, Andorra estarà acabada. Els usos i costums
són la legislació que fa marxar Andorra i s’han de conservar”: així s’expressava l’any 1971 el
canillenc Pere Font (a) Armany, certament, un vertader amoreux du vétuste;
7
no obstant, Con-
xita Garcia Higon (a) Riberaygua de Sta. Coloma, va filar més prim quan, l’any 1979, afirmà que
“el Dret i les Constitucions polítiques no es poden perdre” i que llavors cal entendre la llei com
un “element dinàmic de vida”, el qual, “perfeccionat i posat al dia,
8
pot servar les essències
pures del país”: atenció amb el verb emprat; servar 
9
implica el deure col·lectiu i també la volun-
tat d’existència d’un poble, adreçada vers la conservació d’allò que es considera bo o virtuós
[...] un afortunat préstec conceptual del pròleg del primer volum del Costumari catalàde l’Ofi-
cina d’Estudis Jurídics de la Mancomunitat de Catalunya (1920): “servar un costum és obrar de
determinada manera, precisament per tenir consciència que la pràctica ha ensenyat, un dia i un
altre dia, que és la més apropiada per al cas. D’aquí ve que els costums no s’han d’observar
com si fossin ordinacions incommovibles i d’inexorable compliment, de les quals no es pot un
hom moure sots pena de sofrir un greu perjudici, sinó, pel contrari, com a experimentadíssims
consells o com a normes de bona actuació comprovades cent voltes per l’experiència”. Altra-
ment, en un dels seus habituals circumloquis, el jurista català més empeltat, de tots els temps,
en el dret privat andorrà, Lluís Puig i Ferriol, es recreava així l’any 1973: “les institucions princi-
palment de caràcter familiar i successori, han estat regulades seguint la tècnica jurídica dels
nostres temps, però servant una gran fidelitat a les institucions jurídiques que, tradicionalment,
formen part del nostre patrimoni jurídic”; no endebades, el també jurista català Estanislau
Reynals va afirmar que “els pobles de costums són més forts i més lliures que els pobles de lleis,
ja que, en ells, estan millor formats que en aquests, la consciència jurídica i el caràcter nacio-
nal”: concepte recollit pel notari andorrà Marc Vila i Riba (1974), el qual opinava que “per a que
el costum com a font de dret pogués ésser més operatiu, caldrien molts instruments d’auscul-
tació de la consciència jurídica del poble”; en aquest sentit, caldria defensar, segons Ramon
d’Abadal, “la llei que el poble es dicta a sí mateix per mitjà del costum”, en definitiva, com
manté Joaquim Almeda, “el costum és, doncs, obra del poble, essent creat per una comunitat
lliure i legisladora de si mateixa i tolerat pel poder públic, ja que el costum fa llei”en clau andor-
rana, la tesi del guardià de les essències està molt present en els escrits de joventut de Ricard
Fiter:
10
les nostres Valls, en la seva pau primitiva, espiritualitat profunda, costums antics i vida
rústica, han tingut tots els elements necessaris i humans per haver estat guardianes de la més
fina essència d’unes creacions del gènere popular (1966) ; dins de les nostres muntanyes es
conserva, amb gran cura, el que davant la Història tenim obligació de guardar, el que altres
pobles han perdut (1967); autor que, l’any 1973, dedica una de les seves obres “al M. i. Consell
General, intèrpret i custodi dels usos i costums del nostre Poble”. Efectivament, el verb custodiar
26
Dinovenes Jornades de la Societat Andorrana de Ciències 
5. joan arguem:0. Presentaci_  17/4/15  10:20  Página 26

27
Dret andorrà, entre els usos i costums i el codi
és sinònim de conservar; de fet, un fragment de l’himne andorrà proclama: “siguen els furs mos
tutors”, una cosa congruent amb un dels ítems fonamentals del diagrama de Wolf (1989), furs /
costums no escrits, expressant la cultura vitae et cultus animidel poble andorrà, els quals
exigeixen, endemés, el compliment de l’aforisme iura novit curia: “el Tribunal Superior de
Andorra, radicado en Perpiñán, está formado por cuatro jueces asesores”, documenta l’any
1964 el jurista vigatà Joan Anglada i Vilardebó, entre els quals, hi ha “un juez escogido entre las
personas enteradas de los usos y de la lengua andorrana”. 
En síntesi, res de nou, doncs, sota la tautològica capa del cel:
11
“l’ús és un costum aprovat per
l’antiguitat i s’anomena costum perquè està en el comú ús” (Constitucions de Catalunya, llibre i;
títol xV). Tanmateix, en la compilació medieval Recognoverunt Proceres, que aglutina el dret
barceloní, trobem l’obligació dels veguers de “servar les costumes“, mentre que la formula ser-
varan e faran servar les ordinacionsserà imposada als consellers barcelonins que, durant el
segle 
xV, prestin jurament del seu càrrec. i és que, parafrasejant Toynbee, podem establir una
“semàntica cíclica de la història“; a tall d’exemple, en un altre text medieval català es recullen
les següents expressions: cal servar l’ordre antic dins dels braços; aquest ordre se haja de guar-
dar i servar perpètuament, mentre que, en una recent obra col·lectiva (coordinada per Santia-
go Ripol Carulla: 2010), trobem un epígraf titulat Orden jurídico andorrano, en què s’afirma, tot
seguit, que “en materia civil, los tribunales andorranos aplican el derecho consuetudinario con-
signado en el Digesto(1748) y el Politar(1767)
12
y subsidiariamente el Derecho Romano, el
Derecho Catalán y el Derecho Canónico. En el campo penal, las fuentes aplicables son algunos
Decretos de veguers y el Derecho consuetudinario, codificado en 1984”: percepció doblement
forastera, ja que no aconsegueix captar l’essència del dret andorrà i, per tant, “el nostre propi
dret, més enllà del dret romà, del canònic, del català: em refereixo als usos i costums” (Antoni
Morell i Mora: 2008).
Altrament, com podem exemplificar i/o intentar aclarir la vaguetat conceptual d’allò anomenat
usos i costums? L’any 1936, uns veïns d’Andorra la Vella protestaren contra el procediment irre-
gular emprat pel comú en la reparació dels camins comuns, ja que l’execució d’aquests treballs
fou acordada sense reunió de poble i, per tant, contravenint els usos i costums; malgrat que fou
degudament provada l’observança de la fórmula tradicional de posar en coneixement dels
veïns, per mitjà de crida pública, les seves obligacions de manobres, es va recordar, però, que
“existeix el deure de recórrer a les autoritats competents en el cas que, en el futur, no s’obser-
vin els usos i costums”: tesi que contradiu l’opinió de Kelsen, segons la qual i en virtut de les
inevitables divergències polítiques i socials, resulta impossible parlar d’una consciència social
comuna i, amb més raó, d’una consciència jurídicacomuna –de fet, el concepte andorrà dels
usos i costums sembla més encarat vers el terme usus(el temps) que no pas orientat cap a l’o-
pinio(la convicció) ; l’afirmació kelseniana, però, es qüestiona en comunitats molt exigües, en
les quals l’obediència civil esdevé imprescindible per garantir la cohesió social: ras i curt, la tesi
societària d’Almeda Roig, que reconeix “la força obligatòria del costum, creat, conservat i per-
petuat per la consciència popular, que és la suma de les consciències individuals”,
13
s’hauria
d’imposar, en seu del dret privat andorrà, a la tesi conflictual de Kelsen; nogensmenys important
és la fonamental observantia, la qual, segons Lluís Figa i Faura (1989), magistrat que fou del Tri-
bunal Superior de la Mitra, “és doctrina constant en el ius communeaplicable al Principat, que
5. joan arguem:0. Presentaci_  17/4/15  10:20  Página 27

28
Dinovenes Jornades de la Societat Andorrana de Ciències 
l’observantia[constant i duradora] acostumada d’aplicar una llei [esdevé] un mitjà fonamental
d’interpretació, aquesta adhesió i/o lleialtat de massa” (Bourdieu/Passeron) dels andorrans
vers els usos i costums també  fou certerament percebuda per Maurice Duverger (1981):
“només els costums andorrans escapen al poder jurídic dels Coprínceps, en la mesura que el
poble andorrà s’hi sent vinculat. Però l’evolució de la demografia i de les idees afebleix, natu-
ralment, aquesta vinculació als usos i costums”; amb tot, siguem clars, Duverger era un autèn-
tic descregut sobre l’eficàcia dels usos i costums andorrans, atès que considerava que “no
regulen gran cosa més que qüestions de detalls”, tot i que se cercava que tinguessin una veri-
table força sancionadora: “els forasters s’hauran de subjectar, estrictament, al procediment
establert pel costum” (segons el contingut d’una norma andorrana de finals del 1941); això no
obstant, una palmària prova jurisprudencial de la vigència del concepte moris et consuetudinis
en el dret andorrà és la reiterada invocació del Digest 21, 1, 31-20, emprada en un bon nombre
de sentències per Puig i Ferriol, a saber: “allò que és d’ús i costum, haurà d’estar inclòs en els
judicis de bona fe“. Finalment, cal destacar una cita del jurista mexicà Guillermo Margadant
(1986): “Andorra, donde el derecho romano viene en tercer lugar, después del derecho con-
suetudinario y del derecho catalán...” 
14
és l‘única informació que he pres del meu llibre, enca-
ra inèdit, Derecho y justicia en el Principado de Andorra: una visión para Iberoamérica, España
y Portugal, el qual conté un extens inventari de definicions del ius communei també de la vir-
tus, ítemsvertebradors dels usos i costums andorrans, en conseqüència, una recopilació de
dues definicions operacionals, l’anàlisi de les quals podria ajudar a percebre alguns dels angles
mortsde la qüestió debatuda.
Conclusions
1) identitàriament, els usos i costums andorrans constitueixen, resseguint Marcuse, una de les
baules filogenètiques
15
del discurs social articulat i nodrit a través del temps i mitjançant les
quals es crea, gestiona i també paeix el prudent, contingut i sovint silent, estil d’ésser andorrài
no simplement de fer-lo: és inqüestionable que del particularisme geogràficandorrà, de la seva
exigüitat, podem extreure un peculiar sentit del viure(Joaquim de Camps Arboix: 1952), cosa
que mena, segons una ordinació del Consell General de l’estiu del l’any 1981, a definir, amb
una costeruda sintaxi, el casc antic, com la “zona que guardarà el caire que donaren els nostres
avantpassats als pobles, de manera a salvaguardar la història de l’habitacle a Andorra“ i també,
com afirmà el pare Miquel d’Esplugues (1916), a poder identificar “la feresta, generalment
estreta i reclosa, psicologia de la muntanya”; en aquest sentit, podem establir una mena de
correlat tel·lúricentre el costum de la terra, que recull la traducció catalana del Código Civil
espanyol, impulsada per Maluquer de Motes (1991), amb una norma tècnicaandorrana, publi-
cada a les acaballes del 1983: “el cultivador tabaquer estarà obligat a cuidar les seves plantes,
segons els usos i costums del bon pagès del País”.
16
2) Jurídicament, ja resulta del tot intempestiu pronosticar “una fusión definitiva entre el ius
commune y el derecho codificado” (segons l’opinió de l’antic magistrat del Tribunal Constitu-
cional, M. À. Aparicio Pérez: 2005) i, en puritat, més que d’una data precisa de la defunció del
ius communeandorrà,
17
podem parlar d’una progressiva transfiguració, esdevinguda en les
dues darreres dècades. És a dir, un accelerat aprimament de la cultura jurídica clàssica,
18
en la
5. joan arguem:0. Presentaci_  17/4/15  10:20  Página 28

29
Dret andorrà, entre els usos i costums i el codi
mesura en què ja no guarda congruència amb la realitat social i, per tant, amb les modernes
normes jurídiques; en conseqüència: “se comprende entonces, perfectamente, que en esa
manifestación del Estado moderno que es la Codificación, se niegue a la Costumbre, por regla
general, la condición de Fuente autónoma de un Derecho que, por definición, estaría llamado
a vivir fuera del Código y como un Derecho paralelo [...] la formulación codificada del Derecho
genera por sí misma una dinámica de expansión y desarrollo de la Ley codificada que lleva,
como inevitable secuela, al arrinconamiento de la Costumbre en tanto que Fuente supletoria
[...] en la Codificación, la Costumbre queda reducida a dato de hecho (uso) invocable por el
legislador para la última determinación de su mandato [...] no quiere ello decir, sin embargo,
que lo consuetudinario pierda toda posibilidad de significación en Derecho” (Antonio Gordillo
Cañas: 1992). En conseqüència, la codificació del dret privat andorrà comportarà una indefugi-
ble revisió dels procediments “estilats des de temps immemorial en la Cúria andorrana“, segons
recull una instrucció de l’any 1740.
3) ideològicament, no és acceptable que en l’Andorra dels drets constitucionals de primera,
segona, tercera... generació
19
es constati, però, l’absència de certs drets en l’ordenament jurí-
dic i la correlativa vigència, això no obstant, de consolidats usos i costums: una esquerda en la
política legislativa, un dèficit democràtic o, senzillament, vergonya cavallers, vergonya? ho
deixo al criteri balmesiàde cadascú... Altrament, és igualment inadmissible apel·lar als usos i
costums com una mena de farciment d’insonorització, sigui instrumentalitzat per la pròpia
ignorància, sigui a causa d’un recurrent cinisme, o bé derivat de l’ús d’un material jurídic d’a-
vulsió, és a dir, la versió violenta de l’al·luvió, és a dir, els arguments autoritaris i d’intimidació,
20
construint, segons les reserves de l’administració de la por de les quals es disposin, una caixa
de ressonància per tal de donar veu a una manera arbitrària de fer, interpretar i crear el dret,
cobrint llacunes i emplenant mancances de forma despectivament barroera, atès que mai “cap
decisió pot ésser directament justificada sobre la base de la tradició“ (Palombella: 2006), ja que
tot i que “no s’ha de menystenir l’autoritat del costum, ni el seu perllongat ús en el temps,
aquest no serà vàlid fins al punt de prevaler per sobre de la llei, o bé, de la raó” [Codi Viii. Liii.
ii]; aleshores i vista “la dificultat de combinar la tradició històrica amb les exigències del dret
constitucional” (Badosa Coll: 1992),
21
allò jurídicament més desitjable seria configurar el cos-
tum com una vertadera “forma democràtica de producció del dret” (Kelsen: 1945).
4) Conceptualment, resulta més adequat defensar, en seu del modern dret privat andorrà (i en
virtut de les dubtoses consistència, congruència i completesa de l’ordenament juridicoprivat
andorrà, tirant a valetudinari), la univocitatdel concepte usos i costums:
22
si hom comença,
seqüencialment i respectivament, a associar allò fàctic i allò jurídic a cadascun d’ambdós mots,
o bé, directament, s’abraça a la pura concomitància: “l’ús (acció de practicar habitualment una
cosa) i el costum (manera de fer, d’obrar, establerta per un llarg ús)” (Ricard Fiter: 1974), entrant
en fragoses reflexions teòriques, hodiern, només provocarà l’entrada d’un mamut siberià en el
jardí andorrà i com s’afirma, en un únic idioma, en la capçalera i la cloenda d’una coneguda
obra (any 1947) de Malcolm Lowry: “¿le gusta este jardín, que es suyo? ¡evite que sus hijos lo
destruyan!“.
5) Tècnicament, un codi és, segons Pio Caroni (2011), “el desitjat producte jurídic d’un anhel
social” i, certament, caldrà “codificar per a canviar“, sabent, però, que “qui codifica intenta
5. joan arguem:0. Presentaci_  17/4/15  10:20  Página 29

30
Dinovenes Jornades de la Societat Andorrana de Ciències 
canviar, molt o poc, la qual cosa es pot fer consagrant la llei i marginant el costum, és a dir,
subs tituint el silenciós epicentre consuetudinari-sapiencial pel (sorollós) de la llei codificada;
per tant, la codificació endemés d’afavorir la recopilació global i completa de les regles jurídi-
ques disperses i desordenades, també les hi haurà de conferir un ordre sistemàtic“, en tractar
d’ordenar “un patrimoni jurídic il·limitat, caòtic i també contradictori”. Altrament, si bé la nove-
tat legislativa s’associa al procés codificador, el concepte de compilacióaglutina tot allò que la
historiografia jurídica havia considerat, fins aleshores, com una simple actualització. En definiti-
va, conclou Caroni, “s’exigeix la creació d’una codificació clara, escrita i completa, que serveixi
al jutge com a directriu única, essent interpretada i aplicada segons principis científics i no
segons el lliure albir”; tesi concordant amb la defensada, ja l’any 1951, per Enrique Gómez
Arboleya: “la codificació és l’expressió del racionalisme” i implica, aidoncs, “la racionalització
de la vida jurídica” i, de retruc, “una racionalització concreta: l’aparició de les peculiaritats
nacionals”; això no obstant, “l’Estat modern vol ésser centre temporal no unit amb el món cir-
cumdant, sinó conformador d’aquest”, de fet, segons Gómez Arboleya, aquest món circum-
dant, “s’anomena ací, realitat d’usos, costum, tradició immediata, pluralitat quotidiana”; no
endebades, segons Pio Caroni (1998), la codificació pot evocar, “involuntàriament, una gàbia:
en el moment d’entrar en ella cadascuna de les regles, aquestes canvien, no precisament d’i-
dentitat, però sí de valor”.
Joan Argemíi Ferrer
llicenciat en dret i funcionari
5. joan arguem:0. Presentaci_  17/4/15  10:20  Página 30

31
Dret andorrà, entre els usos i costums i el codi
Notes al marge
1- Sota l’epígraf Usos i costums, el manual escolar Andorra, el meu país(1963), explica, a través de nou lliçons,
la legislació consuetudinària andorrana i és que com afirmà Joan Lluís Vives, “els costums neixen de l’edu-
cació, de l’habitud, de les conviccions“; segonament i per la seva claredat conceptual, també destaca el
capítol titulat Els drets d’ús comunals, que apareix en una obra de Pere Moles i Aristot, publicada l’any
2000: segons Joaquim Almeda i Roig (1908), el dret consuetudinari apareix com “un instrument de comu-
nicació de pensaments, afectes i volicions”; en conseqüència, cal diferenciar, resseguint Francesc Soler i
Fontrodona (1994), entre la Gesellschaft (la llengua dels juristes) i la Gemeninschaft, és a dir, el llenguatge
familiar, el qual “està sotmès a una normativa merament consuetudinària, presentant, doncs, dues carac-
terístiques comunicatives fonamentals: l’usen solament persones que ja s’entenen pel context i, segonament,
transmeten més les emocions que els conceptes”.
2-  L’honor atribuït per l’article segon del Reglament del Consell General al “conseller general de més edat
de la parròquia de Canillo“ és una transposició normativa del costum gerontocràtic proclamat en el Manual
Digest, en el sentit d’escollir als “homens mes experimentats“ i, en general, “a los vells y madurs per lo
Consell”. Aquesta consideració protocol·lària de Canillo, com a gresol de l’andorranitat, resta exterioritza-
da en el frontis que presideix la sala de consell del comú canillenc, en el qual es pot llegir la fórmula con-
trasignada en les sessions de Sancogesma: lloam y aprobam totes les ordinacions scrites y no scrites, usus
y custums.
3-  No es tracta, però, ni d’un acèrrim misoneisme, ni tampoc d’un obcecat immobilisme, segons la informació
subministrada ex professoper Domènec Bascompte i Grau. En les actes del llibre magistral del consell de
Sancogesma de l’Arxiu del Comú de Canillo trobem algunes referències explícites a l’acceptació del gradual
canvi jurídic; en primer lloc, la confirmació dels usos i costums en el sentit de renovació del seu anterior con-
tingut jurídic, justament per tal de validar-ne la vigència: “y en quan menester sie, innovant tots los usus y cos-
tums” (any 1777); segonament, la conciliació entre les normes tradicionals i les de recent implantació, que
uneixen, per tant, “les que son confirmades dels anys anteriors amb algunes modificacions que se han como-
nicades al publich com de costum” (any 1920); en aquest sentit i com afirma el pare Andreu (1936), Ramon
Llull considerava que “per bé del poble, calia proclamar la conciliació entre la tradició i la novetat, entre el cos-
tum vell i les consuetuds novelles”, i destacava també que en “l’ajuntament o congregació de persones per a
consecució de bons costums radica, precisament, l’origen dels pobles”.
4- Aquest fragment no existeix, però estrictament no és una mentida; més aviat és una llicència acadèmica
adaptada a les exigències d‘aquesta convocatòria, ja que parlem de la codificaciódel dret privat andorrà.
Així, una versió molt aproximada de la font original seria que “la llengua, la cultura, els usos i costums
andorrans demostren que les Valls andorranes són vertadera Catalunya”. Això no obstant i a efectes d’un
millor encaix temàtic, s’ha passat de la geopolítica a la geojurídica, i s’ha manllevat, aleshores, al Josep
Pella Forgas del 1912, és a dir a l’esforçat jurista que, pocs anys després, una febrada doctrinal va impulsar-
lo a la redacció dels quatre volums del Código civil de Cataluña comparado con el español, el darrer volum
dels quals, per cert, publicat a títol pòstum. 
5-  “L ́obra de Brutails sobre el dret vigent a Andorra“, Casimir Casagran: Revista jurídica de Catalunya. Vol.
32, any 1926, pàg. 382-394.
6-  ibídem: Casagran, 1926.
7-  Aquesta intuïtiva, quasi atàvica, rudesa expressiva, troba una congruent explicació en la història del
dret: així, quan Heinrich Ahrens (1878), parla de la nacionalitat romana, es refereix als “sabins com un poble
principalment muntanyès i dotat de les qualitats generals que, a aquest mode de vida, li pertoquen, destacant,
entre d’altres, la severitat de costums i l’adhesió als antics usos”.
8-  L’actualització del dret, la seva adequació a la realitat social del temps, ha estat una preocupació
constant, històricament renovada entre juristes de diferent signe ideològic: “el nostre Dret, interessantís-
sim com a orientació i com a esperit, resulta sovint antiquat en els seus preceptes. Cal que la modificació
importantíssima que exigeixen els temps i que, un o altre, haurà de fer per força, pugui ésser fet per nosal-
tres mateixos, dintre de l’esperit tradicional i d’acord amb la realitat viva de la nostra terra” (Maurici Serra-
hima: 1944); “el costum com a fruit de la voluntat del poble lliure, actualitzada i feta vida” (Juan Arias
Gómez: 1966); “el que demana la idiosincràsia d’un poble, en concordança amb els signes dels temps”
(ignasi de Gispert: 1971).
5. joan arguem:0. Presentaci_  17/4/15  10:20  Página 31

9-  Malgrat que Antoni Peris (2001), afirma que l’aforisme fides sit hosti servandaes troba a Summa Iuris,
38, i tradueix com “cal servar lleialtat a l’enemic“, en l’edició a cura de Josep Rius i Serra (1945), el contingut
més aproximat al mencionat pensament de Ramon de Penyafort es troba al final de la Secunda pars – xxxvIII, De
Treuga et Pace(al final del primer i quart paràgrafs, respectivament): videndum ergo quid sit treuga, quid pax,
qualiter et quando sit servanda, in quibus rebus et que pena non servantibus; et hoc si ipsi hostes servent
nobis fidem, alias non.
10- Aquest servadorismejurídic andorrà, caracteritzat per la perdurabilitatdel dret –és a dir, els continguts
axiològics de la comunitat andorrana resten conservats pel seu ordenament consuetudinari–, troba la seva
antítesi en el pensament de Von Kirchmann: “tres paraules rectificadores del legislador converteixen
biblioteques senceres en escombraries” i, no obstant això, el seu fonament filosòfic tindria les seves arrels
en la metafísica dels costumsde Kant: “conservar la pròpia vida, o bé, l’honra, és un deure al qual tots
tenim una immediata inclinació”.
11-  Joaquín Costa (1914) va desautoritzar, però, el concepte retroalimentatde l’expressió usos i costums:
“pues cabe uso sin costumbre y no costumbre sin uso, siendo aquél un hecho, éste un derecho“.
12-  L’error en l’any de publicació del Politarno segueix, afortunadament, els còmics i consecutius despropòsits
que Díez de Velasco (1994) va estampar en la bibliografia andorrana del seu manual: Fiter y Rosseli
(millor Rössli) i també Puigt..., però, això no obstant, s’hi apropa: el Digestono és, pròpiament, el
Manual Digest.
13-  “Au fond, la leçon catalane comme la leçon italienne sont claires: sans un minimum de culture juridi-
que, sans le maintien, même ténu ou déformé, du souvenir des sources antiques, la prise de conscience de
la coutume n’est guère possible” (André Gouron: 1988).
14-  El jurista mexicà ressegueix allò estipulat per Pierre Barbier l’any 1938: “le premier droit supplétoire de
l’Andorre est le droit catalan [...] la coutume d’Andorre est apparentée au droit catalan [...] la coutume
andorrane présente sur tant de points avec le droit catalan de frappantes ressemblances”.
15-  En cru, aquest concepte antropològic és engoladament ridícul i no permet expressar les principals
dicotomies identitàries andorranes: ius soli – ius sanguinis; condició jurídica – condició psicològicai ens
allunya, doncs, del sentit comú, o sigui, de la premissa fonamental, com ho és la nostra tendència, en
paraules de Hermann Hesse (1953), “als costums fixos i a les repeticions”, ja que “la memòria és el nostre
capital”.
16-  Hoc ius commune est, non solum hominibus, sed etiam brutis animalibus, arborius et plantis: De iure
naturale – prima pars. Summa Iuris(Ramon de Penyafort).
17-  En el seu article sobre els usos curialsde Barcelona (1925), Enrico Besta es planteja l’evolució historico-
jurídica dels curiales ususi, aleshores, es pregunta: “què es podia entendre sota aquesta etiqueta? L’estil,
o bé, el procediment i la pràctica de la cúria? O la pràctica observada en la comprovació dels curialesper
regular les relacions inter vassallum et senioremen contraposició a les causae comunes? O la pràctica con-
cernent a l’exacció dels drets pertinents a la cúria? En el primer cas, haurem tingut davant un codi de pro-
cediment, en el segon, un codi feudal, en el tercer una espècie de tarifa de bans o tributs.” Altrament i
segons recull Sebastià Farnés en la seva Paremiologia(vol. iV), Josep Escrig i/o Constantí Llombart (1887-
1891) mantenen que l’aforisme “estil i pràctica fan llei, dóna a entendre el que influeixen els usos i costums
en la manera de ser dels individus i la societat”.
18-  En aquest sentit i atès el temps transcorregut, caldria verificar la següent afirmació: “les sentències
pronunciades pels tribunals andorrans es continuen fonamentant en els usos i costums del Principat d’An-
dorra, en el dret romà i el canònic” (Jordi Jordana i Rossell: 1994); altrament, Pere Pastor i Vilanova ens ha
recordat en el seu article La plasticité du droit andorran(2013), que “les juridictions coutumières sont interdi-
tes” en el Principat d’Andorra.
19-  És l’Andorra hereva d’un cert apriorisme jurídic: “els drets i llibertats, reconeguts ja pels usos i costums“,
segons s’afirma, de forma vaga, en l’exposició de motius de la Llei sobre drets de la persona de 29 de març
del 1989: les escorrialles del predomini dels “costums tradicionals sobre la llibertat conscient“? (Ahrens:
1878). Amb tot, també calia exorcitzar, constitucionalment, la frisança identitària provocada a l’interior de
l’ambulacre més repatani de l’inconscient col·lectiuandorrà i, doncs, manifestar, almenys formalment, la
submissió dels usos i costums a la jerarquia que proclama la piràmide kelseniana: així, en l’article 29.1.f de
la Llei qualificada de la nacionalitat de 5 d’octubre del 1995 s’imposa a l’aspirant a ciutadà andorràque es
32
Dinovenes Jornades de la Societat Andorrana de Ciències 
5. joan arguem:0. Presentaci_  17/4/15  10:20  Página 32

33
Dret andorrà, entre els usos i costums i el codi
comprometi “a respectar fidelment el sistema constitucional del Principat d’Andorra, les seves lleis i els
usos i costums“
a
, suavització ideològica de l’article 6 del Decret relatiu a la nacionalitat, de 17 de juny del
1939, que condiciona l’adquisició de la nacionalitat andorrana que “no es provi que han mirat amb menys-
preu o amb indiferència les coses i assumptes del país”; ens trobem, doncs, davant d’allò que Peter Häber-
le (2006) anomena clàusula d’identitat nacional. Altrament, l’article tercer del Codi de relacions laborals de
18 de desembre del 2008, situa en vuitè i darrer lloc “els usos i costums professionals,  ́essent ́ només apli-
cables”, com a elements reguladors de la relació laboral, “en defecte de disposicions legals, reglamentàries,
convencionals o contractuals”. 
20-  En seu de la funció pública, això comporta l’aplanament a les instruccions legítimes, però també la
probable indefensió davant la vesànica impunitat de l’arbitrarietat, doble component, ètic i moral, que ja
fou tractat per Bastús Carrera: “mai no s’han de tolerar els usos dolents, ni admetre excuses per practicar-los
sota el pretext del costum o de la usança”..., segons recull Sebastià Farnés (1999; vol. 
Viii).
21-  Recapitulant: els usos i costums andorrans s’han de con-servaramb les precaucions assenyalades, a fi i
efecte de garantir-ne la credibilitat, prenent consciència, doncs, de l’usus iuris; no obstant això, els més
desagraïts o, simplement, els dissidents poden expressar, amb fiscalitzada llibertat, atesos els perillosos
llindars semàntics de la injúria col·lectiva, que els usos i costums us els podeu con-fitar
b
, però, segurament,
ho diran, de bona fe [objectiva], sense un gratuït ànim, groller i provocador, ja que travessem una època
molt difícil i massa incerta, la qual, potser obligarà a passar dels usos i costums a les improvisacions i excep-
cionalitats: per exemple, que la nacionalitat andorrana perdi la seva acostumada solemnitat (unicitat) i, ja
definitivament, per tant, abandonem la mentida, i el passaport andorrà sigui oficialment (veraçment)
compartit amb d’altres salconduits(econòmics).
22- Baldament, aquesta homologació terminològica es pot justificar filològicament: “en el llenguatge legal
antic, ús, emprat sovint en plural, havia pres el sentit de costums públics o reals esdevinguts lleis per l’ús;
era, doncs, sinònim d’usatges i de costums [...] en el període medieval, usatgess’havien aplicat a tributs
consuetudinaris” [foc i lloc, en el cas andorrà], segons documenta Joan Coromines (1992; vol. Viii.).
(a) i, no obstant això, “el costum és el que porta a la llei i no a l’inrevés” (Lluís Figa i Faura: 1993); és a dir:
“el costum fa llei” (Joaquim Almeda i Roig: 1908). No obstant això, des de la cultura jurídica francesa es va
defensar la interacció mútua d’ambdós elements i es va descriure una mena de commixtió, segons exposa
Jacques Matter a De l’influence des moeurs sur les lois, et de l’influence des lois sur les moeurs(1832): “les
lois non-seulement sont la simple expression des moeurs, mais encore leur but principal est d’assurer le
maintien de ces moeurs; la concordance des unes avec les autres est pour nous la chose la plus désirable
dans la vie. Non-seulement les moeurs communiquent aux lois leur nature, leur caractère, leur physiono-
mie; ce sont elles qui déterminent les institutions politiques et les formes de gouvernement qui régissent les
peuples“; de fet, Matter cercava “vues et observations générales sur les moyens qu’offre l’influence réci-
proque des lois et des moeurs pour l’amélioration de la condition sociale des peuples”; pretensió fonamen-
tada en la premissa següent: “les moeurs inspirent les lois, les lois modifient les moeurs. Le plus souvent
elles sont la copie, l’expression les unes des autres”. En síntesi, podem afirmar, resseguint el pare Andreu
(1936), que el dret consuetudinari és el “dret nutritiu”, ja que “és aquell que serveix per a mantenir i con-
servar els altres.”
(b)  Minus apta verba. Tot i que el cofoisme resulta, a la fi, perniciós: “s’ha comprovat que en el dret priva-
tiu dels pobles és on es distingeix el caràcter i les virtuts, les qualitats i àdhuc els seus defectes” (Jaume
Cots Gorchs: 1933); altrament, l’endoculturaciómai no pot ésser forçada, hom ha de voler conèixer i,
doncs, estimar, voluntàriament, encara que el sincer escepticisme s’imposi a la sempre interessada passió
i, aleshores, des de la integració, caldrà veure com cadascú “participa del canvi dels costums amb les seves
activitats morals” (Carlos Cossio: 1947). Això no obstant, en darrer terme, cal defensar la plena genuïnitat
dels usos i costums andorrans, ja que com va afirmar Pere Canturri (2002), “d’alguns usos i costums ances-
trals ja solament ens en queda alguna referència escrita i són veritables relíquies històriques que ningú no
ha conegut. Altres ens han arribat mig esborrats i altres han estat modificats per la influència de la immi-
gració [...] en conseqüència, caldrà preservar els usos i costums que són propis de la societat andorrana” i
intentar recuperar, doncs, “les creences i les tradicions d’una cultura mil·lenària que s’està esborrant”. De
fet, el Dr. Viñas Farré opina que “s’intenta, no sempre amb èxit, una integració prudent i selectiva dels
estran gers, de tal manera que quedi salvaguardada la identitat nacional” (1994), argumentació que, malgrat
5. joan arguem:0. Presentaci_  17/4/15  10:20  Página 33

el pas del temps, no deixa aigualida: “les recopilacions d’usos i costums del Principat expressen un senti-
ment de prevenció vers el que era estranger, de fora de les Valls” (2002). Un conjunt de reflexions que con-
dueixen a considerar que la validesa dels usos i costums no només depèn del seu ajustament respecte dels
requisits tècnics dels discurs jurídic, sinó que també en resulta imprescindible la identificació amb el contingut
ideològic que expressa, amb sincera afecció, la condició psicològicade qui viu i/o treballa al Principat d’An-
dorra.
34
Dinovenes Jornades de la Societat Andorrana de Ciències 
5. joan arguem:0. Presentaci_  17/4/15  10:20  Página 34