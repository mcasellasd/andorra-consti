El 1993, Andorra va viure uns moments cabdals de la seva història institu-
cional. El 28 d’abril, data de la seva publicació al BOPA,
1
entrava en vigor la
Constitució aprovada un mes abans, en referèndum, pel poble andorrà. Amb
la Constitució es va transformar el sistema institucional que fins llavors havia
estat fundat en els Pariatges del 1278 i 1288. Però també va significar, indi-
rectament, l’accés d’Andorra a la comunitat internacional, fet àmpliament
divulgat arran de la seva admissió a l’ONU el 28 de juliol del mateix any.
L’objectiu d’aquest article és justament el de determinar quin ha estat el
canvi aportat per la Constitució en l’àmbit de les relacions internacionals del
Principat.  Concretament,  provarem  d’analitzar  els  canvis  competencials
aportats  per  la  Constitució  en  matèria  de  relacions  internacionals,  farem
una breu referència a la situació que ocupa el dret internacional dins la jerar-
quia normativa andorrana i, per acabar, intentarem fer un balanç dels avan-
tatges i els reptes que representa per a Andorra el fet de tenir una presència
internacional consolidada.
Les relacions internacionals d’Andorra 
des de la Constitució del 1993
Pere Bascompte i Carbonell
Llicenciat en dret públic
DEA de dret internacional
69
1.Butlletí Oficial del Principat d’Andorra, BOPA,núm. 24, any 5, 28.4.1993, p. 448 i s.

1.    Les competències en matèria de relacions internacionals
En  el  sistema  institucional  anterior,  la  sobirania  d’Andorra  residia  for-
malment  en  la  persona  dels  dos  coprínceps.  Ells  sols  detenien  el  conjunt  
de competències pròpies de l’Estat, encara que haguessin delegat l’exercici de
certs poders; una delegació, però, que mai es va donar en matèria de relacions
internacionals.
El procés constitucional va consistir, essencialment, en el traspàs de la so-
birania dels coprínceps al poble andorrà. D’aquesta operació fonamental de
traspàs se n’han derivat totes les modificacions institucionals i el nou repar-
timent de competències. Així, amb la Constitució, és el primer cop que els
coprínceps seran desposseïts de la competència de representació internacio-
nal, que passarà a mans del Govern.
Convé  recordar  que  va  ser  el  traspàs  de  la  representació  internacional
aquell que va originar més tensions, ja que es tocava un dels punts vitals del
conjunt institucional andorrà, construït sobre un entramat d’equilibris. La
reforma  competencial  en  aquesta  àrea  no  es  podia  limitar  a  un  simple
traspàs d’atribucions d’un òrgan a un altre (dels coprínceps al Govern), sinó
que al mateix temps calia que el nou repartiment respectés tan la paritat en-
tre  els  dos  coprínceps  com  l’equidistància  tradicional  que  Andorra  manté
amb els seus dos estats veïns, evitant un decantament excessiu ja sigui vers el
nord o vers el sud. Aquesta necessitat va resoldre’s amb dos tipus de mesu-
res: d’un costat, els coprínceps, ara com a caps d’estat, mantenen un cert pa-
per en matèria internacional; de l’altre, un tractat trilateral de bon veïnatge
amb Espanya i França, negociat paral·lelament al procés constituent, asse-
gura l’equidistància andorrana en les seves relacions amb els dos veïns.
Vegem, doncs, com han quedat distribuïdes les competències en matèria
de representació internacional.
2.    Els tractats i els acords internacionals
El procediment pel qual un estat es compromet a respectar el text d’un
tractat  internacional  consta  generalment  de  dues  fases:  la  negociació  i  la
conclusió.  En  la  negociació  els  representants  de  l’estat  acorden,  amb  llurs
homòlegs, el text del tractat. Per conclusió hi hem d’entendre l’acte formal
pel qual l’estat manifesta posteriorment el seu consentiment a ser-hi vincu-
lat. Per raons d’espai, ens limitarem a analitzar aquestes dues etapes, però
70

convé recordar que les altres operacions susceptibles de donar-se durant la
vida d’un tractat són els eventuals conflictes de competència entre els dife-
rents òrgans de l’estat, la denúncia dels tractats, i la seva interpretació.
2.1.    LA NEGOCIACIÓ:COMPETÈNCIA DELGOVERN
Segons l’article 72.2 de la Constitució, és el Govern qui «sota l’autoritat
del seu cap, dirigeix la política nacional i internacional d’Andorra». Aquesta
facultat del Govern és, doncs, una atribució de principi que li pertany com a
tal, col·lectivament, i sota l’autoritat del seu cap. La negociació és conduïda
habitualment pels ambaixadors andorrans acreditats a l’estranger, tot i que
el Ministeri pot recórrer ocasionalment, i a iniciativa pròpia, als serveis dels
especialistes que cregui necessaris.
No obstant això, un cop afirmat el principi de la competència exclusiva
del Govern, hem de remarcar que en determinats casos els coprínceps o els
dos estats veïns hauran de ser associats a la negociació. No es tracta en cap
cas d’una substitució de la competència governamental, sinó únicament d’a-
companyar la negociació, dirigida en tot moment pel Govern.
La participació dels coprínceps a la negociació consisteix en la potestat de
cada copríncep de designar un membre que s’integrarà a la missió negocia-
dora andorrana. Per a adoptar el text així negociat, serà necessari l’acord de
cadascun d’ells, condició que equival a un veritable dret de veto a disposició
de cada copríncep. Els tractats concernits per aquesta facultat dels caps d’es-
tat són només els que afecten les relacions amb els estats veïns, i encara quan
tracten de determinades matèries, com és ara els que són relatius a «la segu-
retat interior i a la defensa» i «al territori d’Andorra», i els tractats «que ver-
sin sobre la representació diplomàtica o funcions consulars» així com dels
que tractin «sobre cooperació judicial o penitenciària». 
Pel que fa als temes restants, la negociació pertoca exclusivament al Go-
vern, encara que aquest està obligat a informar els coprínceps de tots els pro-
jectes de tractat o d’acord internacional. Finalment, el Govern té la possibi-
litat, per pròpia iniciativa, d’associar-los a la negociació abans de l’aprovació
parlamentària «si així ho exigeix l’interès nacional d’Andorra».
Referents al paper atribuït als dos estats veïns, hi ha dos tipus de disposi-
cions que obliguen Andorra a negociar-hi: la disposició addicional primera
de la Constitució, que l’obliga a proposar la negociació del Tractat trilateral;
i el text d’aquest Tractat, que imposa pel seu costat certes condicions a les
relacions exteriors andorranes.
Aquest  «Tractat  de  bon  veïnatge,  d’amistat  i  de  cooperació»,  un  cop
71

conclòs,
2
preveu certs drets de la República Francesa i del Regne d’Espanya.
Així, des del moment que Andorra obrí negociacions bilaterals amb l’un o
l’altre dels dos estats veïns, i fins a la seva conclusió, està obligada a donar a
l’estat absent una «informació regular i completa, per via diplomàtica», pos-
sibilitant aquest de poder-se incorporar a les negociacions i de concloure un
acord trilateral si es tracta d’un tema d’interès comú per als tres estats.
Finalment, el Tractat trilateral disposa que els tres estats es comprometen
mútuament  a  cooperar  per  a  resoldre  les  dificultats  que  puguin  sorgir  de
l’adhesió d’Andorra a convenis internacionals, «especialment europeus, dels
quals la República Francesa i el Regne d’Espanya en són part», dels acords
entre Andorra i la Comunitat Europea, o encara dels compromisos contrets
per Espanya i França dins el marc de la Comunitat Europea.
3
Aquesta deli-
mitació de la política exterior andorrana no fa res més que actualitzar la po-
sició històrica d’Andorra, interessada a practicar un equilibri permanent en-
carat a no indisposar els dos gran veïns. En canvi, és una obligació recíproca,
fet que dóna una garantia suplementària per a la sobirania de l’Estat andorrà
perquè ni França ni Espanya no reben cap dret d’intervenció sobre l’activitat
internacional d’Andorra la qual, d’altra banda, aconsegueix de formalitzar
jurídicament l’equilibri de les relacions trilaterals sorgit dels costums, obté el
reconeixement dels estats veïns, i assoleix la garantia d’un marc estable per a
les seves relacions exteriors.
2.2.    L’APROVACIÓ PARLAMENTÀRIA I LA SIGNATURA DELS
COPRÍNCEPS
En general, la signatura dels negociadors plenipotenciaris només té valor
d’una autentificació del text acordat i cal un acte explícit posterior, formal-
ment independent, pel qual l’Estat manifesta la seva voluntat de vincular-se
al text en qüestió. Correspon al dret intern de cada Estat d’establir les for-
mes pròpies de manifestar aquest consentiment.
Així, tal com passa en les constitucions espanyola i francesa, la Constitu-
ció andorrana preveu dues categories de tractats: els que són sotmesos a un
72
2.    El TBV va ésser signat el 3 de juny del 1993, poc més d’un mes després de l’entrada
en vigor de la Constitució. Fou publicat al BOPA núm. 64, any 5, 29.11.1993, p. 1132 i
1133.
3.    Cal inscriure en aquest marc la negociació dels dos acords complementaris al Trac-
tat trilateral relatius a la circulació de persones, l’un sobre la circulació dels nacionals dels
tres estats i l’altre sobre la dels súbdits d’estats tercers.

procediment posterior de ratificació i, més excepcionalment, els acords que
es negocien i es conclouen en un sol acte. Els primers constitueixen, sense
cap dubte, el grup majoritari, ja que són els tractats relatius als temes explíci-
tament determinats per la Constitució en una llista ben exhaustiva. El segon
grup, en canvi, representa una mena de categoria residual per tal com es li-
mita als acords internacionals eventualment no previstos en la llista esmen-
tada.
Pel que fa als tractats sotmesos a ratificació, el procediment es desglossa
en  dues  fases  successives,  totes  dues  necessàries:  l’aprovació  parlamentària
del Consell General i la signatura dels coprínceps.
Per a l’aprovació parlamentària, hi ha dues modalitats de votació, ja que
en alguns casos s’exigeix la majoria absoluta dels membres de la cambra,
4
i
en  altres  caldrà  una  majoria  dels  dos  terços.
5
Cal  subratllar  que  fins  i  tot
quan els coprínceps han de participar en la negociació d’un tractat i de do-
nar el seu vistiplau per a l’adopció del text, aquest serà igualment sotmès a
l’aprovació del Consell General. També cal parar esment en el fet que el ma-
teix procediment (òrgan competent i majoria requerida) previst per a l’apro-
vació d’un tractat és igualment vàlid per a denunciar-lo
6
o per a l’adhesió a
un conveni ja existent. Finalment, convé recordar que pel que fa a les reser-
ves i declaracions la possibilitat de modificar-les, de suprimir-les o de propo-
sar-ne de noves queda condicionada al fet que aquesta facultat sigui explíci-
tament prevista pel text original del tractat en qüestió.
7
Després de l’aprovació parlamentària, es fa necessària la signatura dels co-
prínceps, que és la que expressa el consentiment de l’Estat a estar vinculat
internacionalment pel tractat en qüestió. D’acord amb la tradició institucio-
nal d’Andorra, els coprínceps són «conjuntament i indivisiblement» el cap
d’estat i, en conseqüència, el tractat els ha de ser presentat simultàniament i
73
4.    Article 64.1 de la Constitució. Els tractats concernits són els següents: els que vin-
culin l’Estat a una organització internacional, els relatius a la seguretat interior i a la defen-
sa, els relatius al territori d’Andorra, els que afectin els drets fonamentals de la persona re-
gulats al títol II de la Constitució, els que impliquin la creació de noves obligacions per a la
Hisenda Pública, els que creïn o modifiquin disposicions de naturalesa legislativa per a llur
execució, els que tractin sobre representació diplomàtica o funcions consulars i, finalment,
els que ho facin sobre cooperació judicial o penitenciària.
5.    Article 65 de la Constitució. Es refereix als tractats que cedeixen competències le-
gislatives, executives o judicials a organitzacions internacionals.
6.    D’acord amb la regla del paral·lelisme de procediments, citada a l’article 64.3 de la
Constitució.
7.    Article 19 del Conveni de Viena del 23.5.1969.

tots dos han de manifestar el consentiment de l’Estat i l’ordre de publicació.
Aquesta doble obligació, però, ha perdut tota la seva significació originària,
quan tenia per funció d’obligar els coprínceps a entendre’s. Ara, en canvi,
l’acte de signatura pertany a la categoria dels actes deguts, i s’ha convertit en
un tràmit purament simbòlic.
És cert que l’article 45.3 de la Constitució admet la possibilitat que un
d’ells pugui abstenir-se de signar en cas d’impediment, però el mateix article
disposa que en aquest supòsit l’acte entrarà igualment en vigor amb la signa-
tura de l’altre copríncep i la contrasignatura del cap del Govern o, en el seu
cas, del Síndic General. De fet, aquesta disposició està sobretot destinada a
cobrir el cas d’impediment moral, de manera que els coprínceps no es vegin
obligats a signar un acte contrari a les seves conviccions, però sense que això
interfereixi l’inevitable procés d’adopció d’un text votat pel Consell Gene-
ral. Els coprínceps també disposen, segons l’article 45.2 de la Constitució,
de la facultat de presentar, «conjuntament o separadament», un recurs da-
vant del Tribunal Constitucional; facultat que ha de ser exercida, de totes
maneres, en un breu termini de temps i que no és pas una exclusiva dels co-
prínceps. Però el sol fet de requerir l’alt Tribunal fa que els coprínceps esti-
guin obligats a acceptar-ne posteriorment el veredicte, de manera que en cas
que el Tribunal es pronunciï per la constitucionalitat del text, el tractat ha
de ser sancionat obligatòriament.
8
En certa manera, la resolució positiva de
constitucionalitat subroga el copríncep absentista.
2.3.    ELS ACORDS EN FORMA SIMPLIFICADA
Aquesta  categoria  és  prevista  a  l’article  64.2  de  la  Constitució,  que  els
qualifica d’acords internacionals, els quals convé diferenciar dels tractats in-
74
8.    Aquest caràcter d’obligatorietat va ser discutit en una ocasió pels representants dels
coprínceps, no pas amb vista a un tractat internacional (per ara mai cap tractat ha estat ob-
jecte de recurs davant del Tribunal Constitucional), sinó arran d’un recurs previ d’incons-
titucionalitat presentat contra el projecte de la Llei qualificada sobre la nacionalitat (causa 
95-1-DP, núm. de registre 63-1995). I la resposta del Tribunal Constitucional va ser ben
precisa, afirmant que el dictamen previ d’inconstitucionalitat «no és simplement la manifes-
tació de l’opinió d’aquest Tribunal a efectes consultius no vinculants, sinó una declaració de
constitucionalitat, en seu jurisdiccional, que obliga tant els poders públics com els ciuta-
dans, fet que implica», prossegueix el Tribunal Constitucional, «que, en interposar aquest
procediment, si el dictamen és confirmatori de la constitucionalitat de la norma o normes
requerides, aquesta o aquestes han de ser sancionades obligatòriament, almenys, per un dels
dos coprínceps» (BOPA, núm. 5 any 8 10.1.1996, vegeu especialment al final de la p. 61).

ternacionals, aquests darrers sotmesos a ratificació. Els tractats són els que
fan referència als temes detallats a l’article 64.1 mentre que els acords es re-
fereixen, per defecte, als altres acords internacionals, és a dir als altres temes
no enumerats com a tractats. O sigui que la distinció es fa per un criteri es-
trictament material.
Quant a la distinció entre els règims de conclusió dels textos propis de ca-
dascuna de les dues categories, en principi sembla evident: els tractats són
sotmesos a la ratificació i els acords són conclosos lliurement pel Govern, el
qual està només obligat a informar el Consell General i els coprínceps «de la
conclusió» dels esmentats acords,
9
expressió que hauria de ser interpretada
com una obligació d’informació a posteriori. No obstant això, la recent Llei
qualificada reguladora del procediment de control previ de constitucionali-
tat dels acords internacionals
10
afegeix una certa confusió pel que fa a la dis-
tinció entre els dos règims, ja que d’ara endavant el Govern ha d’informar
prèviamentel Consell General i els coprínceps «de la decisió de subscriure
un acord internacional», per a permetre’ls així la possibilitat de requerir el
Tribunal Constitucional en un termini de quinze dies; demanda, a més, que
tindrà  per  efecte  immediat  d’impossibilitar  la  formalització  del  consenti-
ment de l’Estat per part del Govern sobre l’acord en litigi, i això fins a la de-
cisió del Tribunal. Encara més, el Tribunal examinarà la constitucionalitat
de l’acord, però alhora també controlarà la veritable competència del Go-
vern en la matèria. Aquesta obligació prèvia d’informació pot entorpir l’agi-
litat necessària de l’acció internacional del Govern i pot fer que l’adopció
dels acords acabi sent tant complexa com el procés d’adopció dels tractats
sotmesos a ratificació.
75
9.    Article 64.2 de la Constitució, que especifica clarament que es tracta d’informar
«de la conclusió» dels acords, i no pas de la negociació ode la voluntat de concloure. Aquesta
previsió constitucional, d’altra banda, és idèntica a la de l’article 94.2 de la Constitució es-
panyola que es limita igualment a exigir la informació a les cambres parlamentàries «de la
conclusió» dels tractats o convenis no sotmesos a ratificació parlamentària. La Constitució
francesa, en canvi, en el seu article 52.2, parla del deure d’informar «de tota negociació que
tendeixi a la conclusió» d’un acord internacional no sotmès a ratificació; però en aquest cas
la informació ha de ser adreçada exclusivament al president de la República i no pas a les as-
semblees parlamentàries, fet que representa un matís important respecte als sistemes an-
dorrà i espanyol.
10.    Llei publicada al BOPA núm. 6, any 8, 17.1.1996, p. 78.

3.    Les relacions diplomàtiques i consulars
Quant  als  representants  diplomàtics  estrangers,  el  sistema  andorrà  no
presenta cap altra especificitat que l’obligació d’haver-se d’acreditar davant
cada un dels coprínceps, de manera que els cal adreçar-se successivament a la
Seu d’Urgell i a París. Actualment només són residents a Andorra els ambai-
xadors espanyol i francès,
11
i les autoritats andorranes estan insistint per ob-
tenir un ambaixador portuguès igualment resident, ja que la colònia portu-
guesa a Andorra és força nombrosa. Respecte als altres estats, la majoria han
establert relacions diplomàtiques acreditant llur ambaixador a Madrid, pro-
bablement per raó de la proximitat dels seus respectius consolats a Barcelo-
na. El senyor Forné, cap de Govern actual, ens manifestava l’interès andorrà
d’obtenir que més ambaixadors residents a París siguin acreditats a Andorra,
per a aconseguir un major equilibri.
Pel que fa a la representació andorrana a l’estranger, hi ha un aspecte que
mereix una consideració especial. És la possibilitat de delegar a França o a
Espanya la representació diplomàtica de l’Estat andorrà, o la protecció dels
seus interessos. Aquesta facultat prové de l’article 6 del Tractat de bon veï-
natge, disposició que obliga Andorra a delegar la seva representació a un dels
dos estats veïns quan no és assegurada directament per ella mateixa. Una lec-
tura aprofundida d’aquest article suggereix, com a mínim, tres punts impor-
tants de reflexió.
El primer és que no preveu les condicions de l’eventual elecció entre l’un
i  l’altre  dels  dos  estats  com  a  destinataris  de  la  delegació,  tria  que  queda
doncs a la lliure apreciació de les autoritats andorranes. Aquest article parla
únicament,  en  el  seu  segon  paràgraf,  de  les  modalitats  que  hauran  de  ser
acordades a través d’acords específics i segons unprincipi d’equilibrientre
Espanya i França.
La interpretació que finalment es pugui donar a l’article 6.2 del Tractat
pot tenir, en efecte, unes repercussions futures força considerables. Els dos
estats veïns semblen partidaris, en principi, d’un repartiment previ sobre els
països que cada un prendria al seu càrrec. Això equivaldria a donar una in-
terpretació molt extensiva, i en contradicció amb el primer paràgraf del ma-
teix article 6 on s’afirmen explícitament el poder d’iniciativa d’Andorra i la
seva llibertat d’adreçar indistintament la demanda a França o a Espanya.
12
A
76
11.    També hi ha un consolat britànic.
12.    Efectivament, en el primer paràgraf s’hi afirma ben clarament que «el Principat
d’Andorra demana» (és a dir, que té la iniciativa en cada cas concret) «sigui a la República

més, aquesta interpretació seria contrària al principi de la sobirania dels es-
tats, per tal com un acord de delegació general d’una competència estatal
només  pot  concebre’s  si  hi  ha  una  decisió  explícitament  manifestada  per
l’estat delegant, el qual a més conservarà en tot moment la facultat de retrac-
tar-se’n. No es pot oblidar la regla segons la qual la derogació d’un principi
ha de ser sempre explícita i interpretada restrictivament.
Per consegüent, hem de convenir que l’única interpretació possible del
text de l’article 6.2, quan es refereix a les modalitats que han de ser objecte
d’acords específics, és en el sentit de prescriure uns acords sobre les modali-
tats tècniques de representació, però en cap cas en el sentit de condicionar-
ne  la  tria,  que  s’ha  de  basar  en  l’apreciació  lliure  i  sobirana  de  l’Estat  an-
dorrà. El principi d’equilibri, present en moltes altres disposicions, fins i tot
constitucionals, s’ha d’interpretar només com un principi general que ha de
ser respectat globalment, d’acord amb l’esperit que impregna tota la cons-
trucció constitucional andorrana.
El segon punt plantejat per la lectura de l’article 6 del Tractat és que An-
dorra conserva en tot moment el control de les seves relacions internacio-
nals, fins i tot quan la seva representació sigui eventualment delegada. La re-
dacció de l’article no n’ofereix cap dubte: Andorra decideix en cada moment
amb qui desitja tenir relacions i en quins fòrums vol ser representada.
13
El tercer punt, finalment, és la possibilitat per a Andorra d’assegurar di-
rectament la seva representació internacional però de fer-ho, com a estat so-
birà, de forma coordinada amb altres estats tercers. Aquesta hipòtesi podria
referir-se, per exemple, a la possibilitat de mantenir missions conjuntes amb
altres petits estats. És un supòsit jurídicament possible, però que en el cas de
les representacions al si d’organismes internacionals presenta el risc de veure
aquesta missió conjunta assimilada a un vot únic en el moment de les preses
de decisió, sobretot actualment quan algunes organitzacions internacionals
77
Francesa, sigui al Regne d’Espanya» (o sigui que té l’opció d’escollir en cada circumstància)
«d’encarregar-se’n» (de la representació o protecció diplomàtica determinada) «de confor-
mitat amb les disposicions de la Convenció de Viena sobre les relacions diplomàtiques». El
mateix esperit de llibertat d’opció, característica tradicional de les relacions trilaterals, sub-
sisteix en les altres disposicions del Tractat com és ara a l’article 7 sobre la protecció di-
plomàtica dels andorrans a l’estranger.
13.    Vegeu l’afirmació indiscutible present a l’article 6 en qüestió: «Donat cas que el
Principat d’Andorra no asseguri ell mateix [la representació en estats tercers, conferències o
organitzacions internacionals] amb els quals el Principat d’Andorra desitgi mantenir-hi re-
lacions o participar-hi...»

es plantegen de reorganitzar-se per fer front a la multiplicació contínua del
nombre d’estats membres que les componen.
Finalment, ens hem de referir a la protecció diplomàtica dels andorrans a
l’estranger. Abans del 1993, el dret de protecció corresponia als dos coprín-
ceps,  però  puix  que  ni  l’un  ni  l’altre  no  tenien  possibilitats  materials  en
aquest tema, n’encarregaven sistemàticament ja sigui els serveis consulars es-
panyols o bé els francesos. A partir d’ara, l’article 7 del Tractat de bon veï-
natge resol definitivament la qüestió, establint que, mentre Andorra no dis-
posi  en  un  estat  tercer  de  representació  diplomàtica  pròpia,  els  andorrans
podran adreçar-se, en cas de necessitat, indistintament sigui a un consolat
francès  sigui  a  un  consolat  espanyol  si  els  dos  coexisteixen.  Sobre  aquest
tema, a més, serà signat un acord sobre el règim de circulació dels nacionals
dels tres estats que inclourà, sense cap dubte, la qüestió de la protecció dels
ciutadans andorrans a Espanya i a França.
4.    La posició del dret internacional dins la jerarquia
normativa
Analitzant aquesta qüestió observem que la posició del dret internacional
dins de la jerarquia normativa andorrana està sotmesa a la conformitat cons-
titucional, beneficiant-se no obstant això d’un rang superior a les lleis des
del moment que ha estat introduït correctament en el dret intern.
4.1.    LA SUPREMACIA DE LACONSTITUCIÓ
El principi de supremacia constitucional en relació a tota altra norma és
afirmada  en  diversos  articles  de  la  Constitució  inclosos  en  el  títol  primer
(«De la sobirania d’Andorra»).
14
D’aquestes disposicions podem extreure’n
tres principis clau: la Constitució és la norma suprema, resultant de la so-
birania del poble andorrà; la Constitució es troba al cim de la jerarquia nor-
mativa  i  s’imposa  per  tant  sobre  la  resta  de  l’ordenament  jurídic,  tractats  
internacionals inclosos; i, finalment, les sentències del Tribunal Constitu-
cional s’integren en el bloc de constitucionalitat, puix que representen, per
78
14.    És  el  cas,  especialment,  de  l’article  3.1,  però  també  dels  articles  1.3  i  3.2  de  la
Constitució. La supremacia constitucional és igualment afirmada a l’article 1 de la Llei qua-
lificada del Tribunal Constitucional (BOPA núm. 51, any 5, 28.9.1993, p. 850 a 863).

definició,  la  interpretació  correcta  de  la  llei  suprema.  En  realitat,  aquests
tres principis són comuns a la majoria de sistemes constitucionals, però en
el cas d’Andorra existeixen algunes particularitats importants, especialment
les  limitacions  imposades  per  la  Constitució  al  lliure  exercici  de  les  rela-
cions  internacionals,  i  els  límits  de  la  funció  interpretativa  del  Tribunal
Constitucional  imposats  per  la  Llei  qualificada  que  en  reglamenta  el  fun-
cionament.
4.2.    ELS LÍMITS CONSTITUCIONALS IMPOSATS A L’EXERCICI DE LES
RELACIONS INTERNACIONALS
Hi  ha  diverses  categories  de  disposicions  constitucionals  que  delimiten
especialment el marc de les relacions internacionals d’Andorra.
En  primer  lloc  trobem  els  objectius  enunciats  al  preàmbul,  que  de  fet
plantegen un dubte sobre la seva veritable significació jurídica. De moment
encara no hi ha cap sentència del Tribunal Constitucional que pugui aclarir-
nos-ho, però les expressions utilitzades semblen indicar que es tracta, com a
molt, d’una obligació de mitjans i no pas d’una obligació de resultats. No
obstant  això,  encara  que  en  el  futur  es  confirmi  el  caràcter  estrictament
orientatiu d’aquestes disposicions, això no ha pas de fer infravalorar la seva
capacitat de produir veritables efectes jurídics.
15
En segon lloc, ens trobem amb la ja citada disposició addicional primera,
que ordenava de proposar negociacions a França i a Espanya a fi de conclou-
re un tractat per a establir el marc de les seves relacions mútues. Amb la ma-
teixa finalitat d’obtenir unes relacions harmonioses amb els dos estats veïns,
l’article 44.1 de la Constitució, relatiu a la funció dels coprínceps, insisteix
sobre el necessari manteniment de «l’esperit paritari» en les tradicionals «re-
lacions d’equilibri» amb els estats veïns.
Finalment, cal recordar que tant els «principis de dret internacional pú-
blic universalment reconeguts» com la Declaració Universal dels Drets Hu-
mans són citats en l’articulat de la Constitució, de manera que aquestes nor-
mes  internacionals  adquireixen  rang  constitucional  dins  l’ordenament
jurídic andorrà. El Tribunal Constitucional, per cert, ja ha tingut l’ocasió de
79
15.    No cal pas excloure la possibilitat futura d’una interpretació relativament àmplia,
tot i que les condicions específiques del Tribunal Constitucional andorrà difícilment dei-
xen  imaginar  una  evolució  jurisprudencial  com  la  que  ha  conegut  el  dret  constitucional
francès sobre la noció abstracta dels «principis fonamentals reconeguts per les lleis de la Re-
pública», que ha estat una interpretació agosaradament extensiva.

pronunciar-s’hi  i  ha  anul·lat  algunes  disposicions  legislatives  contràries  a
aquestes normes «de valor constitucional».
16
4.3.    LA DELIMITACIÓ DE LES FUNCIONS INTERPRETATIVES DEL
TRIBUNALCONSTITUCIONAL
El Tribunal Constitucional es troba obligat, efectivament, a cenyir la seva
tasca  d’acord  amb  dues  condicions  totalment  específiques  del  sistema  an-
dorrà: la vinculació a les seves pròpies decisions, i l’obligació d’una interpre-
tació estricta de la Constitució.
Efectivament, l’article 3 de la Llei qualificada del Tribunal Constitucio-
nal li imposa l’obligació de mantenir-se fidel a la seva pròpia jurisprudència.
Des del moment que com a mínim dos casos idèntics han estat resolts amb
la mateixa decisió i fonamentats en la mateixa doctrina, el Tribunal crea pre-
cedent i no pot modificar ulteriorment els criteris interpretatius expressats,
excepte si una majoria absoluta dels seus membres s’hi pronuncia favorable-
ment, expressat en forma motivada.
Molt més efectiva per a limitar els efectes polítics del paper del Tribunal
pot ser, en canvi, l’altra disposició establerta en la mateixa Llei. Es tracta de
l’obligació feta al Tribunal Constitucional d’aplicar els mandats expressos
de la Constitució i la «prohibició de les anomenades sentències interpretati-
ves», així com la prohibició de realitzar judicis d’oportunitat política, i de di-
rigir  censures,  felicitacions  o  recomanacions  a  la  resta  de  poders  públics.
Aquestes prohibicions obliguen els magistrats, efectivament, a interpretar la
Constitució cercant la voluntat estricta del constituent, centrada en l’esperit
d’equilibri i de consens que han possibilitat l’adopció definitiva de la pre-
sent  llei  fonamental  i  que  han  constituït  durant  segles  el  fonament  de  les  
estructures institucionals d’Andorra. Responent a aquesta exigència d’inter-
pretació estricta s’ha de destacar la prudència adoptada pels magistrats cons-
titucionals,  que  manifesten  insistentment  la  seva  voluntat  de  no  deixar-se
portar vers un control de «microconstitucionalitat» i de no ingerir-se en la
tasca del jutge ordinari proposant, per exemple, una interpretació determi-
nada  dels  textos  que  els  són  sotmesos  per  a  ser  controlats  constitucional-
ment.
80
16.Sentència del Tribunal Constitucional. Causa 93-1-L del 15.3.1994, publicada al
BOPA  núm.  21,  any  6,  16.3.1994,  a  Legislació  constitucional  del  Principat  d’Andorra,  
p. 229 a 319, i a la Jurisprudència constitucional. volum primer, p. 20 s.

5.    El dret internacional incorporat a l’ordenament intern
és superior a les lleis
L’aplicació pràctica d’aquest principi, posat per l’article 3.4 de la Consti-
tució, ens porta a considerar que, un cop incorporat a l’ordenament intern,
el dret internacional s’imposa tan al legislador com al jutge ordinari.
Pel que fa al legislador, ja hem citat com se li imposen les normes perta-
nyents al bloc de constitucionalitat (normes internacionals citades explícita-
ment en la Constitució, i potser les orientacions que figuren al preàmbul).
Quant als tractats internacionals, l’article 3.4 de la Constitució els atorga di-
rectament una posició jeràrquica superior a les lleis, ja que estableix que des
del moment de llur publicació al Butlletí Oficialaquests textos són integrats
en l’ordenament jurídic andorrà i «no poden ésser modificats o derogats per
les lleis».
17
L’única possibilitat del legislador per a eludir els efectes jurídics
dels tractats internacionals és abans de llur incorporació definitiva, o bé pro-
movent-ne la denúncia més tard. En el primer supòsit disposa de dos proce-
diments diferents: votant contra l’aprovació o exercint el recurs previ d’in-
constitucionalitat  que  pot  presentar  una  cinquena  part  dels  membres  del
Consell General.
Quant  als  acords  internacionals  conclosos  directament  pel  Govern,  és
evident que no ofereixen cap dificultat respecte de les lleis anteriors, puix
que està exclòs que puguin crear o modificar cap mesura legislativa, ni ne-
cessitar-ne  cap  per  a  la  seva  execució.
18
En  principi,  i  per  definició,  són
doncs inferiors a les lleis. En canvi, no es pot descartar que puguin condicio-
nar el legislador en el moment d’elaborar una llei nova, circumstància que
pot ser problemàtica ja que només el Govern és competent per a denunciar
o modificar un tal acord.
Finalment, les jurisdiccions internacionals reconegudes per Andorra per
a resoldre els problemes d’interpretació d’un tractat determinat, és obvi que
poden prendre decisions que s’imposaran un cop més al legislador. Però cal,
per descomptat, que aquestes jurisdiccions hagin estat expressament i explí-
citament  reconegudes  per  l’Estat  andorrà.  És  el  cas,  entre  els  tractats  que
Andorra ha signat, de la Convenció Europea per a la Salvaguarda dels Drets
81
17.    Fórmula idèntica a la utilitzada en la Constitució espanyola (art. 96.1) i molt sem-
blant a la seva homòloga de la Constitució francesa (art. 55). El text francès hi afegeix, no
obstant, una condició suplementària: la condició explícita de reciprocitat per les altres Parts
signatàries de cada tractat o acord.
18.    Article 64.1.fi 64.2 de la Constitució.

Humans i de les llibertats fonamentals, on l’Estat andorrà va reconèixer per
a un període de tres anys, en una declaració expressa, la jurisdicció del Tri-
bunal Europeu dels Drets Humans «sobre tots els afers referents a la inter-
pretació i a l’aplicació de la present Convenció».
19
Igual de categòrica és la imposició del dret internacional al jutge ordinari
puix que si els textos internacionals integrats en l’ordenament intern passen
a ser superiors a les lleis, el jutge ordinari s’ha de sotmetre a aquests textos
com a mínim tant com ho fa amb les lleis.
6.    La importància de les relacions internacionals 
per a Andorra
Després de referir-nos a l’àmbit de les relacions internacionals d’Andorra
des d’una òptica constitucionalista, queda per plantejar-nos la importància
que ha tingut per a Andorra aquesta presència internacional.
6.1.    L’ADQUISICIÓ DE LA PERSONALITAT INTERNACIONAL
La conseqüència més immediata ha estat, indubtablement, la consolida-
ció de la seva personalitat internacional. No s’han d’oblidar els llargs debats
preconstitucionals sobre la qualitat estatal d’Andorra i sobre la seva capacitat
internacional. Recordem que els juristes francesos havien elaborat diverses
doctrines posant aquestes qualitats en dubte. Primer va ser la teoria segons la
qual s’afirmava que la funció de copríncep francès no era un dret personal del
president francès en matèria de representació internacional, considerant pri-
mer que el copríncep episcopal era només competent en matèria espiritual i
després que no tenia els mitjans materials per a assegurar la representació in-
ternacional. No cal dir que a una i altra doctrina s’hi va oposar fermament el
copríncep episcopal i en algunes ocasions també Espanya, encara que per al-
tres motius. Durant el franquisme, Espanya també va intentar crear una teo-
ria per atorgar-se certs drets sobre Andorra. Això no obstant, cal recordar que
la comunitat internacional mai havia posat obstacles a la participació d’An-
dorra com a estat, i que l’únic entrebanc venia sigui de l’oposició sistemàtica
de la diplomàcia francesa a un tal reconeixement, sigui del bloqueig provocat
per l’ambició del copríncep francès d’atribuir-se’n l’exclusivitat, situació que
82
19.    BOPA núm. 83, any 7, 22.12.1995, p. 1767. L’article 46 de la Convenció dispo-
sa el reconeixement facultatiu d’aquesta jurisdicció per part dels estats signataris.

evidentment impedia d’arribar a un acord amb la Mitra per a representar An-
dorra a l’exterior. Als anys setanta i vuitanta el copríncep francès va acabar
acceptantde factoel principi de la cotitularitat dels dos coprínceps. Recent-
ment, a més, el minuciós estudi del professor austríac Sr. Karl Zemanek
20
va
posar en dubte totes aquestes teories. I la Constitució del 1993 ha enterrat
definitivament aquests debats en el calaix de la història.
En efecte, amb el Tractat trilateral França i Espanya reconeixen explícita-
ment i formalment el caràcter estatal d’Andorra, la seva sobirania i la seva
integritat territorial. El debat, que de fet era unilateral i sense cap reconeixe-
ment fora de França, ha quedat tancat. I Andorra ja no ha tingut cap obsta-
cle per a incorporar-se efectivament en la comunitat internacional dels es-
tats. El 1996 Andorra ja era membre d’onze organitzacions internacionals,
d’entre les quals destaca l’ONU, el Consell d’Europa i l’OSCE, però també
les organitzacions especialitzades com la UIT, l’Eutelsat, l’OMPI, l’OMT i
la UNESCO.
21
També havia signat més d’una vintena de tractats interna-
cionals, acords i convenis, com per exemple el Conveni Europeu dels Drets
Humans, el Conveni sobre els Drets de l’Infant, l’Acte Final d’Hèlsinki, el
Tractat  de  No-proliferació  de  les  Armes  Nuclears,  i  especialment  l’Acord
Comercial amb la CEE (que, signat el 28 de juny de 1990, va ser un reco-
neixement implícit per part de la Comunitat Europea, en un moment que
encara l’estatalitat d’Andorra no havia estat reconeguda pels seus veïns).
22
Finalment, més de cinquanta països han establert relacions diplomàtiques
amb Andorra.
Aquest ampli reconeixement de l’Estat andorrà no fa res més que consoli-
dar la seva personalitat internacional. Tot i així, Andorra encara s’ha d’enca-
rar a certes limitacions i a nous reptes.
83
20.    Karl ZEMANEK,L’estatut internacional d’Andorra, Casa de la Vall, Andorra, 1981.
21.    Més tard s’ha adherit igualment a l’OMS.
22.    És important remarcar que Andorra ha signat la majoria de convenis relatius als
drets humans (la Convenció europea citada, els seus diferents protocols addicionals, el Con-
veni europeu per a la prevenció de la tortura, el Conveni sobre els drets de l’infant, el Conve-
ni relatiu a la protecció dels infants i a la cooperació en matèria d’adopció internacional, el
Conveni  sobre  l’eliminació  de  tots  els  tipus  de  discriminació  envers  la  dona...).  Per  des-
comptat, també ha signat tractats en altres matèries, com la protecció del medi ambient, o
acords bilaterals i tractats tècnics, com l’Acord europeu relatiu al treball dels equips de con-
ducció dels vehicles que realitzen transports per carretera (AETR) signat el novembre del
1997. L’Acord amb la Comunitat Europea ha estat enriquit posteriorment per diverses deci-
sions del Comitè Mixt CE-Andorra creat pel dit Acord, així com per la signatura d’algun
protocol complementari ulterior.

6.2.    LES LIMITACIONS PRÒPIES DELS PETITS ESTATS
Es tracta de limitacions degudes a la seva dimensió, tot i que la noció de
petit estats’hauria de definir per criteris formals més que per criteris estricta-
ment geogràfics.
Com a primera problemàtica específica dels petits estats ens hem de refe-
rir a la limitació en recursos financers i humans. Un microestat no pot man-
tenir representacions permanents a tot arreu a causa del cost de manteni-
ment  de  les  representacions  i  a  causa  de  les  cotitzacions  que  tot  membre
d’una organització ha d’abonar. Cal, doncs, que la presència exterior sigui
proporcionada i, sobretot, que sigui útil.
Una segona problemàtica és el risc que la seva presència al si de les orga-
nitzacions internacionals pugui ser minorada a causa de les dimensions del
país. Efectivament, algunes organitzacions internacionals es plantegen de fer
front a la multiplicació dels seus membres amb reformes que poden consis-
tir a desplaçar els òrgans assemblearis en benefici d’òrgans més restringits,
ocupats preferentment pels grans estats.
Amb la mateixa preocupació de mantenir la igualtat sobirana entre els es-
tats, hem de recordar un tema que afecta ben directament Andorra. Es trac-
ta del rang que ha de tenir la representació andorrana al si de la Comunitat
de Treball dels Pirineus. La CTP consta d’entitats regionals frontereres es-
panyoles i franceses, i d’Andorra. El fet de mantenir una representació de
rang governamental a la CTP podria significar a la pràctica una devaluació
del caràcter estatal andorrà, encara que jurídicament la tria del nivell de re-
presentació és un afer intern de cada Estat. Davant d’aquesta qüestió, tots
els responsables polítics semblen estar d’acord que cal delegar la representa-
ció als comuns.
Finalment, hi ha també un problema econòmic prou important: la pràc-
tica impossibilitat, per a un microestat, de diversificar la seva economia. En
efecte, les dimensions reduïdes d’un estat comporten la doble dificultat de
no poder produir tot allò que li és necessari, i de no poder absorbir tots els
béns i serveis que produeix. Això fa que els petits estats es trobin forçosa-
ment en una situació fràgil i vulnerable, que només poden superar suplint
aquesta mancança per la rapidesa d’adaptació als mercats, així com també
per una elecció adequada de les seves activitats. La mateixa dificultat es tro-
ba en el camp de l’ensenyament, de la formació professional i universitària, i
en les sortides professionals dels andorrans.
84

6.3.    LA NEUTRALITAT D’ANDORRA
Tot i que aquesta qualificació mai ha estat reivindicada formalment per
les autoritats andorranes, diversos autors i fins i tot alguns estats estrangers
(els Estats Units, al 1944) han reconegut l’estatut de neutralitat a Andorra.
De totes maneres s’ha d’admetre la permanència d’una política andorra-
na de no-ingerència en els conflictes dels seus veïns. En un primer moment
la  neutralitat  era  indispensable  per  a  mantenir  l’equilibri  entre  els  dos  se-
nyors. De fet, era l’essència mateixa dels Pariatges. Després, la neutralitat i la
discreció  van  ser  una  condició  necessària  per  a  no  inquietar  Espanya  i
França. Actualment, però, l’abast de la noció de neutralitat pot canviar.
En efecte. S’ha de reconèixer que fins ara la neutralitat andorrana només
concernia la posició de l’Estat andorrà en relació amb els seus veïns, ja que
Andorra es trobava en realitat impossibilitada de tenir una presència inter-
nacional més àmplia. Això fa que quan es parlava de neutralitat s’incloïen
dins  de  la  mateixa  expressió  tan  el  concepte  de  «no-ingerència»  com  el
d’«equidistància». En canvi, d’ara endavant Andorra compta amb dos ele-
ments nous: l’emergència de la Unió Europea i la pròpia presència al si d’or-
ganitzacions  internacionals.  El  procés  d’unitat  europea  conduirà  els  dos
veïns a exercir cada cop més una mateixa política, de manera que la idea de
«no-ingerència»  perd  tot  el  seu  valor  estratègic.  En  canvi,  Andorra  conti-
nuarà  mantenint  amb  els  dos  estats  tan  una  cooperació  tècnica  com  una
col·laboració  diplomàtica,  i  per  tant  l’aspecte  «equidistància»  seguirà  sent
clau. D’altra banda, la presència andorrana en els fòrums internacionals és
un fenomen nou que pot donar una importància qualitativa a les posicions
adoptades per Andorra, especialment quan es tracti de votacions sobre te-
mes considerats vitals per Espanya, per França, o pel conjunt de la Unió Eu-
ropea.  En  aquest  terreny,  Andorra  serà  la  primera  interessada  a  mantenir
una política exterior compatible amb els interessos de la Unió Europea.
El fet de consolidar el reconeixement mundial de l’Estat andorrà és tam-
bé la seva millor protecció de cara al futur. És la millor carta que té per a re-
afirmar la seva independència i fins i tot per a garantir la seva neutralitat,
una  qualitat  que  potser  ara  Andorra  podrà  reivindicar  formalment,  justa-
ment per haver aconseguit el seu reconeixement internacional.
23
85
23.    És simptomàtica, en aquest sentit, l’argumentació fornida en motiu de la propos-
ta d’adhesió al Tractat de No-proliferació d’Armes Nuclears: «Vist el fet que Andorra sem-
pre ha estat un país neutral en tots els conflictes bèl·lics que han tingut lloc tant en aquest
segle com en els anteriors...» (BCG núm. 37)

6.4.    LA INFLUÈNCIA D’ESPANYA,DEFRANÇA,IDELAUNIÓ
EUROPEA
En primer lloc, hem de referir-nos a la qüestió de l’elecció dels coprínceps.
El fet que els caps d’Estat siguin d’origen estranger no disminueix en res el
caràcter sobirà d’Andorra, ja que és el poble andorrà, únic sobirà del seu propi
destí, qui ha escollit aquesta institució. La curiositat, però, rau en el fet que els
caps d’Estat siguin nomenats a l’estranger i no pas pel poble andorrà. Així, un
copríncep és indirectament nomenat pel poble francès i l’altre pel papa. Na-
turalment, tots dos s’han de sotmetre a la Constitució i a la voluntat del poble
andorrà, però un jurista francès ja ha apuntat la possibilitat que la Santa Seu
deixés vacant el lloc de bisbe de la Seu, fet que segons ell portaria a transferir el
títol de copríncep a la corona espanyola.
24
En opinió nostra, aquesta deducció
és del tot incorrecta, ja que l’article 43.1 de la Constitució és ben explícit quan
diu que «els coprínceps són, a títol personal i exclusiu, el bisbe d’Urgell i el
president de la República Francesa»; a més, l’article 49 preveu que en cas de
vacança s’aplicaran els mecanismes de substitució previstos en els ordena-
ments respectius de cada copríncep. Així, en la hipòtesi apuntada, el substitut
hauria de ser el bisbe auxiliar o aquell que interinament passés a ocupar-se del
Bisbat de la Seu, i en cas de fusió o supressió d’aquest Bisbat fins i tot obligaria
a obrir la via de la reforma constitucional,
25
donant peu al poble andorrà per a
optar lliurement per qualsevol sistema institucional que cregués oportú, in-
cloent-hi —si cal— la substitució del coprincipat per un sistema republicà.
Un altre risc, de caire polític, seria el de veure un dia un copríncep francès d’i-
deologia ultradretana, ideologia totalment inexistent al Principat.
La  capacitat  d’influència  d’Espanya,  de  França  i  de  la  Unió  Europea,
però, va molt més enllà d’aquestes especulacions constitucionalistes. Per co-
mençar, l’economia andorrana depèn completament de l’exterior. És el cas
de les fonts de proveïment i de la demanda comercial i turística. Andorra no
disposa tampoc de cap via d’accés pròpia que no sigui passant per França o
Espanya. I amb l’adveniment del mercat comú, ha hagut d’adaptar-se a la
normativa europea en matèria comercial, tal com prescriu l’Acord amb la
Comunitat  Econòmica  Europea  (CEE).
26
Les  decisions  de  la  Comunitat
86
24.    AFDI (Annuaire français de droit international), 1993, p. 392, Jean Claude CO-
LLIARD, «L’État d’Andorre».
25.    La Constitució, com hem vist, parla explícitament del Bisbe d’Urgell i no de cap
altre bisbe o institució.
26.    BOPA núm. extra 5, any 3, 14.6.1991, p. 448 a 466.

Europea, a més, repercuteixen directament sobre l’economia andorrana d’u-
na manera contundent: només cal recordar la supressió unilateral de les res-
triccions comunitàries relatives a la farina i als formatges, que han marcat se-
riosament el comerç andorrà.
27
Podem recordar igualment la incidència de
les regles d’origen sobre la ramaderia andorrana, que va obligar Andorra a
negociar  —amb  èxit—  un  acord  particular  que  li  ha  permès  de  mantenir
viva la seva ramaderia bovina.
28
Queden per veure les repercussions davant
l’adopció de la moneda única europea que, en principi, obligarà igualment
els andorrans a adoptar l’ús de l’euro.
Finalment, la influència espanyola i francesa sobre Andorra es manifesta
en l’àmbit dels serveis públics, en el de la immigració, i no cal oblidar el risc
que es doni igualment en el sistema andorrà de partits polítics. Pel que fa als
serveis públics, Andorra ha de comptar sovint amb la col·laboració provi-
nent dels estats veïns, ja que tant tecnològicament com financerament les
dimensions d’Andorra dificulten en molts casos la creació de serveis autòc-
tons. És el cas dels serveis de correus (hi ha un projecte de crear els Correus
andorrans), de l’ensenyament (el 1996, l’Escola Andorrana només escolarit-
zava el 13 % dels alumnes andorrans), els telèfons, els serveis de lluita contra
els incendis, sense oblidar la presència massiva de mitjans de comunicació
audiovisuals emesos des de l’estranger. La xarxa sanitària i de la seguretat so-
cial n’és una excepció, i el Govern fa esforços per progressar en el terreny
dels mitjans de comunicació (l’any passat es va crear la TVA) i de l’ensenya-
ment (l’Escola Andorrana avança lentament, i s’han establert acords inter-
nacionals específics amb Espanya i amb França). El dèficit en matèria de ser-
veis  públics  nacionals  representa  alhora  una  dificultat  suplementària  de
salvaguardar la identitat pròpia del país, ja que només un terç de la població
resident a Andorra és de nacionalitat andorrana. Finalment, quant al siste-
ma de partits polítics, fenomen de recent aparició a Andorra, no es pot des-
87
27.    La decisió del comitè de gestió de les restriccions, del 13 de març de 1996, que su-
primeix les restriccions als formatges exportats cap a Andorra (entre d’altres països), castiga
no solament el comerç andorrà de l’alimentació, sinó que indirectament també deteriora
un dels atractius per al turisme de proximitat.
28.    Decisió 2/95 del Comitè mixt que permet a Andorra, per derogació de la definició
inicial dels productes originaris, l’exportació anual a la CEE de 1.170 animals vius d’espècie
bovina  sota  la  consideració  d’animals  d’origen  andorrà,  quan  en  realitat  aquests  animals
han estat importats joves a Andorra procedents de la Comunitat, únicament amb la finali-
tat de ser-hi criats durant un cert temps abans de reexportar-los (BOPA núm. 79, any 7,
15.12.1995, p. 1718 i 1719, i BOPA núm. 84, any 7, 27.12.1995 pel Reglament d’aplica-
ció d’aquesta decisió).

cartar una influència exterior que no sigui només ideològica, sinó financera
i per tant decisional.
7.    La utilitat instrumental de la seva presència
internacional
Malgrat les limitacions i els reptes, l’adquisició d’una major maniobrabi-
litat diplomàtica representa un progrés innegable i, sobretot, una nova eina
al servei del país i dels seus habitants.
En primer lloc, el sol fet d’adherir-se a certes organitzacions obre les por-
tes a un accés successiu en altres fòrums internacionals. L’adhesió a les orga-
nitzacions especialitzades del sistema de les Nacions Unides, per exemple,
ha estat facilitat per l’admissió prèvia a la ONU. A més, la presència al si de
les diferents organitzacions internacionals permet a Andorra d’obtenir asses-
sorament jurídic en moltes matèries, així com poder accedir a informacions
importants, o poder mantenir amb facilitat un contacte fluid amb altres paï-
sos.
29
No es pot descartar, tampoc, la possibilitat que Andorra pugui acom-
plir un cert paper d’àrbitre, gràcies justament a la garantia d’imparcialitat
que representa un país tant petit, qualitat que el converteix en un honest brok-
erideal. En tot cas, la seva presència internacional li permet de participar, ja
des d’ara, a l’elaboració del dret internacional tant a través de les posicions
que pren en els organismes i conferències internacionals on participa, com a
través de la seva signatura de determinats convenis.
30
Andorra obté igualment assistència tècnica de les diferents organitzacions
especialitzades (per exemple, la UNESCO li ofereix assistència sobre la pro-
tecció del patrimoni natural, o la UIT en matèria de telecomunicacions). Però
allà on Andorra n’ha resultat més beneficiada, és amb la possibilitat de nego-
ciar directament amb la Comunitat Europea, única manera d’assegurar-se
un cert control sobre l’evolució del seu propi entorn. Finalment, com deia
en una ocasió el primer ministre luxemburguès senyor Armand Clesse, «les
88
29.    L’ambaixador a l’ONU, per exemple, pot contactar amb les delegacions de pràcti-
cament tots els estats del món, estalviant tan l’obertura excessiva de representacions diplo-
màtiques com el fet d’haver de delegar la representació a Espanya o a França.
30.    Per exemple, Andorra ha aportat la dinovena ratificació del protocol núm. 11 de
la Convenció Europea de Salvaguarda dels Drets Humans, apropant així una mica més la 
seva entrada en vigor, que necessita la ratificació prèvia de 32 estats membres del Consell
d’Europa.

fronteres nacionals poden valer una fortuna»; consideració que pot aplicar-
se en matèria d’enregistrament de marques (el 1995 Andorra, després d’ad-
herir-se a l’OMPI, va crear la seva pròpia Oficina de Marques), però també
en projectes com en el de crear un pavelló nàutic andorrà, que podria con-
tribuir a desenvolupar una certa economia induïda.
Per acabar, ens referirem a l’interès cultural i al reforçament de la identi-
tat. Andorra és ara el sol estat que representa internacionalment la llengua i
la cultura catalanes, responsabilitat que no escapa als dirigents del país. Així,
el cap del Govern utilitza la nostra llengua en els actes solemnes on té ocasió
d’intervenir i, per exemple, ha demanat al papa que la tingui en compte en
les seves oracions multilingües. Finalment, el fet de disposar d’una veu prò-
pia al si de la comunitat internacional és una contribució indiscutible a la
presa de consciència sobre la pròpia identitat nacional andorrana.
89