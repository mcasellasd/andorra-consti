Constitucionalisme i codificació
“Sols resto l’única filla de l’imperi Carlemany”, diu un dels versos de l’himne andorrà; i tot i que
veure Andorra –sorgida de les donacions dels comtes a la mitra d’Urgell durant els segles 
xii xii
i cristal·litzada a final del segle xiii– com un vestigi de l’imperi carolingi és una mica exagerat, sí
que tindria fonament concebre el Principat com l’única peça supervivent de les universalitats
medievals: l’Església i l’imperi. Molt sovint s’ha remarcat aquest fet des del punt de vista del
dret públic: l’estabilitat institucional d’Andorra i la seva adaptabilitat des de la baixa edat mit-
jana fins a la contemporaneïtat, la mateixa estructura del coprincipat, amb uns cosenyors hereus
–de manera més o menys directa– d’aquelles universalitats. Menys evident i menys citat és el
paper d’Andorra com a últim reducte, com a “cas de pervivència” en paraules de Mn. Ramon
Vilardell, del ius communemedieval.
En efecte, els andorrans, amb el síndic ignasi Moles al capdavant, van ser hàbils el 1806 per
convèncer Napoleó de reprendre el coprincipat per la banda francesa, i van incorporar així un
element estrany, vestigi de l’Antic Règim, al nou ordre sorgit de la Revolució. Una incorporació
que no va significar per a Andorra –com a mínim durant més d’un segle– l’entrada en la roda
implacable del constitucionalisme i la codificació. El respecte als drets individuals, l’imperi del
dret, l’elecció dels governants per part dels governats, els contrapesos entre els diferents
poders... Andorra ja gaudia de factode molts dels avantatges que els hereus de la Revolució
Francesa proclamaven de iure.
La lògica de les coses prescrivia per al Principat una via reformista i de sedimentació, més que
no pas revolucionària i de constitució. Més anglesa, que francesa, per dir-ho d’una forma tan
simple com gràfica. Per bé que Andorra participa de la tradició jurídica del civil lawi no del
common law, la seva circumstància no ha estat mai la de França i Espanya, la de la necessitat de
tallar de soca-rel amb el passat i constituir-seen una cosa nova; sinó més aviat la d’adaptar el
passat a les necessitats del present.
Iago ANDREU i SOTELO
Dret privat andorrà:
entre el ius commune 
i la codificació 
XiX JORNADES: DRET ANDORRÀ, ENTRE ELS USOS i COSTUMS i EL CODi: 7-13 (2015)
Societat Andorrana de Ciències, Andorra
DOi: 10.2436/15.0110.20.1  iSBN: 978-99920-61-22-0
7
Dret andorrà, entre els usos i costums i el codi
Pr e s e n t a c i ó
2.iago andreu:0. Presentaci_  17/4/15  10:18  Página 7

Però els andorrans no són anglesos i, tot i que amb la Nova Reforma de 1866 semblava iniciar-se
un camí de sedimentació, decantació i reformisme, el cert és que el Principat va arribar a final del
segle 
xxamb una estructura juridicopolítica que comprometia molt seriosament la seva participa-
ció en la comunitat internacional i el seu reconeixement –i, per tant, supervivència– com a Estat.
Així, amb la Constitució de 1993, que estableix formalment la separació de poders i la plena
sobirania nacional, Andorra agafa de ple la via francesa/continental del constitucionalisme.
La lògica del constitucionalisme mena de manera inevitable a la codificació: la separació de
poders converteix el jutge en “la boca de la llei” –en expressió, una mica tronada ja, de Mon-
tesquieu– i la sobirania nacional exigeix que aquesta llei sigui aprovada pel parlament elegit
pel poble; si a això hi afegim que l’imperi de la llei i el principi d’igualtat davant la llei necessi-
ten d’unes normes legals públiques, sistematitzades i de conseqüències previsibles, la lògica
del binomi constitucionalisme-codificació esdevé implacable.
Hi ha una altra raó, més prosaica i més efectiva, que reforça aquesta lògica: el dret privat andor-
rà –veritable reducte del ius commune– té un sistema de fonts poc definit i que es presenta
com a obscur per a uns operadors jurídics formats en la codificació i no pas en la tradició del
dret comú medieval. Aquesta és la força més gran que empeny avui en dia Andorra cap a la
codificació, perquè –a diferència del constitucionalisme– aquí no hi ha, si més no per ara, una
pressió externa que obligui el Principat a moure’s en aquesta direcció.
i així arribem al debat actual amb unes posicions ja d’entrada desiguals: la voluntat d’iniciar un
procés de codificació del dret privat és majoritària entre els operadors jurídics andorrans. Ara
bé, vist que han transcorregut 200 anys des del furor codificador de la França napoleònica, vist
que part dels objectius ideals de la codificació han estat assolits de manera incompleta i imper-
fecta, vist fins i tot que les tradicions jurídiques del common lawi del civil lawhan tendit en les
darreres dècades a influir-se mútuament més que no pas a divergir, convé mirar-se l’actual
clam per un codi civil andorrà amb un punt d’escepticisme. Com també convé mirar amb certa
desconfiança –i així ho veurem també més endavant– el romanticisme elitista d’aquells que no
voldrien tocar una sola peça del castell de cartes del ius commune.
La pèrdua de l ́arsjurídica
Des de la perspectiva romanticosentimental a la qual al·ludia fa una estona, s’insisteix –de
manera exagerada al meu parer– en la tradició romanística del ius communevigent a Andorra.
No és res exclusiu del Principat; també a Catalunya, per exemple, hem vist coses semblants.
Recordo un article publicat fa una dècada a El Paísen què l’autor –el catedràtic de dret civil de
la Universitat Pompeu Fabra Dr. Pau Salvador Coderch– ironitzava sobre l’excés d’èmfasi d’al-
guns sobre la tradició romanística catalana i recordava que cap romà (dels temps imperials,
s’entén) no havia coincidit mai amb cap català. El mateix es podria dir dels andorrans: cap
andorrà no ha coincidit mai amb cap romà.
Aquells que insisteixen en la saviesa i la depurada tècnica romana inherent al dret privat no codi-
ficat també exageren una mica: perquè en el camí que va des de la Roma clàssica i els seus juris-
tes fins al ius communerebut a Andorra van passar moltes coses. Convé recordar-les de manera
succinta, perquè d’aquella evolució podríem extreure algunes conclusions que ajudarien a
il·luminar el debat actual i, sobretot, a restar-hi dramatisme.
8
Dinovenes Jornades de la Societat Andorrana de Ciències 
2.iago andreu:0. Presentaci_  17/4/15  10:18  Página 8

Dret andorrà, entre els usos i costums i el codi
El sistema de fonts i el sistema processal del dret romà clàssic s’acosten més a l’actual sistema del
common lawque no pas a la codificació continental. El dret parteix d’una pluralitat de normes (les
lleis, els senatconsults, les constitucions...) breus, generalistes, perdurables i no estrictament sis-
tematitzades. Unes normes que seran modulades, interpretades i –si convé– clarament modifi-
cades pels seus aplicadors: els pretors. El pretor, en tant que magistrat encarregat de redactar
les fórmules que cada any s’inclouen a l’àlbum i en les quals aquells que tinguin una pretensió
jurídica han d’encabir-la, acaben convertint-se en la font més dinàmica i activa del dret romà
clàssic, i releguen els advocats a mers experts en retòrica i argumentació i els jutges a persones
de provada solvència moral que decidiran conforme a l’equitat i el sentit comú. Darrere les
actuacions del pretor –concedint i denegant accions– hi ha la feina constant i imprescindible
dels juristes, dels experts en dret que interpreten, glossen i comenten les lleis i la casuística que
se’n deriva.
Tot plegat configurava un sistema, el ius civile, amb pluralitat de fonts no jerarquitzades, on el
precedent i la doctrina tenien un pes específic molt significatiu al costat de la raó escrita; un sis-
tema en constant evolució que precisava d’unes circumstàncies socials molt particulars: lleis
escrites originals, establiment de la magistratura del pretor, ciutadans formats en retòrica per
fer d’advocats, ciutadans disposats a fer de jutges –car podien arribar a respondre amb el seu
patrimoni si erraven la decisió– i, molt especialment, de juristes d’alt nivell capaços de rebre,
fer evolucionar i transmetre l’arsjurídica.
Tota aquesta cultura jurídica entra en risc de desaparició a partir del segle 
iiiamb la ruralització
de l’imperi i, molt especialment, a partir del segle 
V, amb la caiguda de l’imperi romà d’Occi-
dent. Davant d’aquest risc, Justinià, emperador d’Orient entre el 527 i el 565, emprèn una
colossal empresa per compilar, sistematitzar i preservar tota la raó escrita del ius civile.
La gran obra codificadora justinianea, el Corpus Iuris Civilis, es divideix en tres grans blocs: El
Códex, que és la recopilació i sistematització de les normes; el Digest, que és la recopilació i
sistematització de la doctrina dels juristes clàssics; i les Institucions, que són una mena de
manual de dret.
En el fons, la situació amb què es troba Justinià –i que l’empeny a realitzar la seva gran tasca
codificadora– no és gaire diferent de la situació amb què s’han trobat –i es troben– aquells
països que han optat per la via de la codificació del dret civil en època contemporània: es con-
serva una gran quantitat de raó escrita i de doctrina, però s’ha anat perdent l‘arsjurídica, que
és el ciment que dóna coherència al sistema, tant en el ius civileclàssic com en el ius commune
baix medieval.
És el ius communeun mite?
El debat entre els partidaris de la codificació i els defensors de mantenir el ius communeté un
punt de paradoxal, perquè el ius commune, és a dir, el dret romà justinianeu modulat pel dret
canònic medieval i reinterpretat per glossadors i comentaristes com Bartolo de Sassoferrato o
Baldo degli Ubaldi, només va ser possible gràcies a un procés codificador previ, l’endegat per
Justinià al segle 
Vi, sense el qual la recepció –el renaixement– del dret romà a partir del segle xii
a les principals ciutats europees no hauria estat possible o, si més no, hauria estat extremament
complicat.
9
2.iago andreu:0. Presentaci_  17/4/15  10:18  Página 9

Però, més enllà d’aquesta paradoxa, també caldria preguntar-se si una defensa a peu i a cavall
del dret privat no codificat té avui el mateix sentit que fa 200 anys. En efecte, des que el parla-
ment autonòmic català va endegar la ingent –tot i que no sempre encertada– tasca de codificar
el seu dret civil, Andorra ha esdevingut més que mai una illa dins un entorn codificat.
L’absència de codificació impedeix, fins i tot, tenir una noció clara i precisa de les fonts del dret
privat i l’ordre de prelació entre aquestes mateixes fonts. La versió més acceptada ens diu que
les fonts del dret privat andorrà són la norma escrita, el costum, el dret català anterior al Decret
de Nova Planta (1716), el dret comú, el dret canònic, el dret romà i la doctrina. Una noció
àmplia de ius communepermetria incloure totes les fonts excepte la primera.
Aquest fet, per si sol, no converteix Andorra en un cas de pervivència del ius commune. Perquè
s’esdevé que el Principat s’ha anat dotant d’un sistema processal fill de la codificació; un sistema
que dificulta la dinàmica evolutiva pròpia del dret comú. En la mesura en què el jutge és la boca
de la llei, el dret ho té molt difícil per evolucionar per la via del precedent o de la interpretació.
Per això resta obert el debat si seria o no convenient crear una sala de cassació en matèria civil al
Tribunal Superior; mesura que podria ser, acompanyada d’un procés de positivització del dret,
una alternativa a la codificació entesa en termes napoleònics.
Hi ha, però, un fet encara més rellevant que podria convertir el ius communevigent a Andorra
en poca cosa més que un mite: la formació dels operadors jurídics. A mesura que la codificació
s’ha anat estenent i consolidant arreu, Andorra ha anat tenint operadors jurídics cada cop més
allunyats de la tradició del dret comú; operadors jurídics que han crescut a l’ombra dels codis i
que necessiten, més que mai, de raó escrita sistematitzada. Aquests operadors obren la porta
a un risc major –molt real a Andorra–, tant des del punt de vista del codificador com del defensor
del ius commune: en absència de codi i de sistematització, un manual –més o menys acadèmic–
pot acabar convertit en codi per la porta del darrere.
Aquestes pinzellades serveixen per il·lustrar que, molt probablement –i per desgràcia–, Andorra
no és un cas de supervivència del ius communetal com aquest sistemajurídic es podia entendre
a la baixa edat mitjana i a l’edat moderna, sinó que perviu de manera força precària, convivint
amb un sistema processal que no li és propi i essent aplicat per operadors cada vegada més
allunyats de la seva tradició.
És la codificació un mite?
Si bé és cert que la defensa a ultrança de mantenir l‘statu quo del ius communeva acompanya-
da molt sovint d’una càrrega de romanticisme i d’idealització, tampoc no és menys cert que la
defensa dels ideals codificadors –tal com van ser plantejats a principi del segle 
xix– sona avui
també amb un punt d’ingenuïtat idealista.
El principal argument subjacent a tot procés de codificació no és la defensa de l’imperi del
dret, ni la publicitat de les lleis, ni la igualtat dels ciutadans (aquesta és la part ingènua). No,
darrere de qualsevol codi hi ha una voluntat de reafirmació nacional. Els codis civils són fills dels
estats-nació i no és estrany que comencessin a aparèixer al mateix temps que es decretava for-
malment la fi de les universalitats medievals: el Codi Civil napoleònic és de 1804 i el certificat
de defunció del Sacre imperi Romanogermànic és de 1806.
De la mateixa manera que la raó pot ser reveladora de llum però també justificadora de
10
Dinovenes Jornades de la Societat Andorrana de Ciències 
2.iago andreu:0. Presentaci_  17/4/15  10:18  Página 10

11
Dret andorrà, entre els usos i costums i el codi
tenebres, la llei positiva, coherent i sistematitzada pot servir per reafirmar identitats nacionals,
però també per deformar-les o per esborrar-les del mapa. Per això no és estrany que alguns
països (com Andorra) i territoris que aspiren a ser-ho (com Catalunya) haguessin fet de l’absèn-
cia de codi un element reafirmador de la pròpia identitat. Ara bé, un cop codificat tot l’entorn,
els codis civils veïns poden arribar a suposar un risc tan elevat per a la pròpia identitat que
aquells països reticents amb la codificació acaben optant per aquesta via. Prou conegut és l’in-
tent d’assimilació del dret català per part del mal anomenat dret civil comú espanyol (que, de
fet, és el dret de Castella); un intent d’assimilació que, per via indirecta i molt menys intensa,
també ha influït en la trajectòria del dret privat andorrà.
Un cop reafirmada la identitat i la sobirania nacionals, es passa a la resta de qüestions que en el
debat públic més sovint apareixen vinculades a la codificació. La primera és aquella que reque-
reix unes normes prou clares, coherents i sistemàtiques perquè el seus aplicadors es limitin a
ser la boca de la llei. Hi ha, en tot procés de codificació, una voluntat no confessada –i no sem-
pre conscient– de congelar la realitat. Evidentment, totes les lleis es poden canviar, però des
del moment en què algú els posa el títol de codi, en ressalta la coherència i la sistematització i
es blinda contra eventuals modificacions per la via del precedent i la interpretació; qualsevol
canvi porta aparellat un punt afegit de dificultat.
Però els camins de l’evolució del dret són inescrutables i no és estrany que sovint –o més sovint
del que els ingenus codificadors del 
xixhaguessin volgut– la jurisprudència hagi modificat el
sentit de les prescripcions d’un codi. Entre aquells que hem estudiat dret al sud dels Pirineus,
un dels exemples més clàssics és el de l’article 1137 del Codi Civil espanyol, que estableix la no-
presumpció de la solidaritat en les obligacions i, per tant, la necessitat de fer constar de mane-
ra explícita aquesta solidaritat. L’article és meridianament clar, com també ho són les reitera-
des sentències de la sala civil del Tribunal Suprem espanyol que afirmen que no cal explicitar
aquesta solidaritat i que acaben pràcticament invertint la presumpció de l’article 1137 fins a
convertir-la en una presumpció de solidaritat. i tot això sense tocar ni una coma de l’article en
qüestió. Són exemples com aquest els que fan que Montesquieu i la seva “boca de la llei” aca-
bin sonant com el Dr. Pangloss del Candidede Voltaire i el seu “millor dels mons possibles”.
Un altre dels mantres clàssics de la codificació és el de la seguretat jurídica. Una legislació
omnicomprensiva, completa, sistemàtica, pública, escrita... contribueix a donar seguretat jurí-
dica als operadors i als ciutadans. Reprenent l’exemple del paràgraf anterior, m’agradaria
saber què en pensa de la seguretat jurídica que donen els codis la part que va perdre el primer
recurs sobre l’article 1137 del Codi Civil espanyol el 1973 i que va veure com el Suprem feia dir
a les paraules allò que les paraules no diuen. 
La seguretat jurídica és tenir la certesa sobre què decidiran els tribunals donada una situació
concreta. És cert que és més fàcil assolir aquesta seguretat amb una llei positiva i sistemàtica;
però no és menys cert que és molt sovint el professional qui ha de tenir aquesta seguretat i
transmetre-la al ciutadà (al client); i el professional pot tenir aquesta seguretat amb el dret codi-
ficat, però també amb el ius communeno codificat... o amb el dret positiu, sense la parafernàlia
del codi. 
D’altra banda, quan en el debat sobre la codificació del dret s’aborda la qüestió de la segure-
tat jurídica, es posa èmfasi –al meu parer excessiu– en l’aspecte formal d’aquesta seguretat o
2.iago andreu:0. Presentaci_  17/4/15  10:18  Página 11

12
Dinovenes Jornades de la Societat Andorrana de Ciències 
certesa: és cert que, ceteris paribus, la llei positiva dóna més seguretat jurídica que el ius
commune. Això des d’un punt de vista formal, perquè des d’un punt de vista material, la llei
positiva pot atemptar de manera molt més efectiva contra la seguretat jurídica que no pas el ius
commune. Ho intento il·lustrar amb un exemple recent:
De totes les institucions del dret privat, la usucapió és la més orientada a maximitzar la seguretat
jurídica en el seu aspecte material. No es tracta aquí de conèixer ex antela conseqüència jurí-
dica, sinó de donar certesa per mitjà de la prescripció adquisitiva a una situació d’inseguretat,
no sobre els fets –són aparents i coneguts–, sinó sobre els drets que es deriven d’aquests fets.
En aquest sentit, el ius communevigent a Catalunya fins fa unes dècades prescrivia, per exem-
ple, que les servituds eren susceptibles d’usucapió exceptuant les no-aparents i algunes altres,
tal com el 1960 va recollir la Compilació de Dret Civil de Catalunya seguint la prescripció trente-
nària dels Usatges de Barcelona. El 1990, un cop recuperada l’autonomia i la capacitat d’innovar
el dret propi, el flamant parlament català va aprovar la Llei 13/1990, que permetia la usucapió de
totes les servituds, fins i tot d’aquelles no-aparents. Vista la incertesa que comportava perme-
tre usucapir servituds no aparents, al cap de només onze anys el parlament català va fer un gir
radical en la matèria i en la llei 22/2001 –les disposicions de la qual ja estan integrades avui dia
al Codi Civil de Catalunya– va prohibir la usucapió de totes les servituds. És a dir: l’existència de
factod’una servitud aparent, contínua, manifesta... no serà mai raó constitutiva per a la servitud
de iure. 
Crec que exemples com l’anterior mostren prou bé com un parlament democràtic aprovant
lleis positives i sistemàtiques pot crear més inseguretat i incerteses en una dècada que el ius
communeen uns quants segles. Això sí, si ens atenem a l’aspecte purament formal que tant
agrada als partidaris del furor napoleònic, el règim de servituds català va guanyar molta segu-
retat jurídica, encara que haguem de limitar aquesta seguretat a la certesa que la regulació
d’una institució com la prescripció adquisitiva de drets mutarà de manera capritxosa i radical un
cop cada deu anys.
Cap a una nova universalitat
De la mateixa manera que és cert que sense la codificació justinianea del segle 
Vino hauria
estat possible el naixement del ius communeal segle 
xii, l’exemple de Justinià també evidencia
que la pretensió sistematitzadora i omnicomprensiva de tot projecte codificador té un punt qui-
mèric. El mateix emperador Justinià, un cop enllestit el Corpus Iuris Civilis, es va veure en l’obli-
gació de promulgar noves lleis, les Novel·les, que en certa manera trenquen la sistematització
per ell imposada.
En aquest sentit, caldria veure la tendència codificadora actual a Andorra, no des de la pretensió
vana de congelar la realitat, de voler saber-ne més que més de 2.000 anys de raó jurídica, sinó
com un pas necessari dins de la dinàmica del dret: codifiquem per, acte seguit, començar a
trencar el codi.
L’ideal codificador, s’ha dit abans, és propi dels estats-nació, que no deixen de ser una figura
institucional més del passat que del futur. Andorra s’encamina, com tots els països del món –i
especialment els europeus– cap a una nova universalitat de la qual ha de sorgir un nou dret
comú.
2.iago andreu:0. Presentaci_  17/4/15  10:18  Página 12

13
Dret andorrà, entre els usos i costums i el codi
En aquest context, la positivització i la codificació del dret privat serveixen més per protegir les
particularitats i la identitat que no pas per projectar-se cap al futur. i, evidentment, totes dues
coses són necessàries; però no es pot pretendre emprendre el camí codificador com si res no
hagués passat els darrers 200 anys.
El 2007, en el pròleg a l’edició de la tesi de Mn. Ramon Vilardell de 1974 sobre el ius commune
a Andorra, Ladislau Baró –sempre model de la finezzaque tant ens manca– demanava “diàleg
amb el passat, des de l’assumpció d’allò que encara avui resta vigent dels principis del ius com-
mune” per elaborar “una nova legislació civil, allunyada del dogmatisme codificador”. Així
sigui.
Iago Andreu i SoteLo
llicenciat en dret, periodista i coordinador de les xix Jornades 
2.iago andreu:0. Presentaci_  17/4/15  10:18  Página 13